<file>
<pb n="1"/>
﻿

<group>濟濤律師全集</group>
<pb n="1"/>
<article>濟濤律師遺集</article>
<img n="V\V024.png"/>
佛日將昏而增輝正法重現於末世

<talk>序（01）</talk>
釋廣化
濟濤律師東北錦州人，俗姓梁名書香。少壯從軍，曾於北洋軍閥中充任營長，因作戰失敗，企圖自殺；遇僧說法獲救，深感人命無常，乃
出家為僧。
余與濟老之交，情淡於水；而對濟老平日不說閒話，不談俗事，言必說法之風，竊心師之；自嘆望塵莫及，俯仰之間，愧怍良深。不惜辛
勞，為之編輯遺集，流通益世者，良有以也。
當六十七年冬，濟老往生之前數日，余於台北市得其弟子長途電話，謂濟老病危，請余速往助念云云；余聞之，憂心如焚，放下聽筒，即
命驅車駛赴埔里圓通寺。既至恭趨濟老病榻前，急切相告曰：「長老！您不能走。長老若走，吾國律宗將絕種矣！長老且留下來，我與您
合作；您為主，我為副，合力創辦一所律學院，培植僧材，續佛慧命，未卜尊意如何？」師云：「吾（02）今年邁氣衰，無能辦事，爾
為主，吾為副。」謙讓再三。余曰：「我不敢與長老抬，我聽命於您，您命我如何辦，我就遵命。」師聞之大喜，一改往日不住院、不打
針、不吃藥之主意；立命打點行李，明日赴台北市住院治病；大眾聞之皆大歡喜。豈料眾生福薄，大德難留住世！濟老到台北住院治療七
日下來，病況不但未見好轉，反而加重，祇得歸來靜候往生。其往生之前夕，命弟子眾，將其生平著作搬置余前；余大略看過，多數是閱
藏⿴口劄記紙片，大者尺餘，小者盈寸，皆法句嘉言，彌足珍貴。遂允其代為整理，將來成書流通益世。濟老聽了兩眼滾出豆大淚珠；我
則心靈如負重擔，久久不能平息。濟老往生後，余即假其禪房，整理其遺集。
綜觀濟老遺集，其全部精華在護教匡時一章；宣揚開來，確有護持法門，匡正時弊，令諸佛子眾振衰起疲，發奮圖強之功效。試申言其理
：
護持法門（03）
「時丁末劫，去聖時遙」，「末劫眾生，業障深重，福慧淺薄」，「末劫億億人修行，罕一得道，唯依念佛，得度生死。」這些文句，正
是今日佛教的實況描繪。由以末劫修行，福薄障深；致使多少賢者為此中途而廢，不肖者假此造惡，真是「末！末！佛門多少不幸事
，假爾之名以行。」在此法弱魔強之際，幸有濟濤律師遺集，應時出版。其首章即曰護教匡時章，謂護持法門與匡正時弊也。護持之義，
如首篇曰五事令正法久住，次篇曰勤修五法正法不滅，復又曰五比丘如法共住正法不滅。如是等類之經文，皆出自大聖佛陀金口所言，載
諸大藏經。今經濟老有心人，為之⿴口劄記出來；說明了所謂正法、像法、末法者，對世間凡夫而言也。若夫已發菩提心之大乘行者，「
不忍聖教衰，而發菩提心；不忍眾生苦，而發菩提心。」既發菩提心，則修菩薩行，一心從事弘法利生；弘法是家務，利生為事業，盡心
竭力，精進（04）不息，既愈挫而愈強，更再接而再厲。世俗豪傑之士，立志創大功，建大業，憑一己之努力，尚可「有志者事竟成。
」何況諸佛子眾，興隆法門，內有悲心願力，精誠策勵；外有三寶加庇，龍天護佑。佛日將昏而增輝，正法重現於末世，事所必至，理有
固然，毋庸饒舌也。大集經暨善見論皆說：「五比丘如法共住，能令正法久住而不滅。」當知五比丘共住，尚能令正法久住而不滅，何況
今我台灣，尚有數萬僧尼。現前僧尼既多矣，而且每年還有五六百人出家受戒，僧材源源不絕。條件如此優越，振興聖教，弘揚正法，當
非難事，但看心願如何耳！若肯發心，須信此時此地，猶大有可為，時不待人，稍縱即逝，希作速勉之。
匡正時弊
佛制「比丘不得度尼」、「僧尼不得共住」，此則古今中外凡有佛法處，莫不皆然，唯獨日本於明治維新以後例外；在日本本土及其統治
地區，自行新（05）政以來，僧尼共住，比丘度尼，視為常事。其實日本亦有清淨修行道場；余曾親聞先師兄振光法師，早年遊歷日本
時，步行二點多鐘，去參禮日本有二百餘比丘清淨修行之道場；據說此種道場，不喜外人參觀，故交通不便鮮為外人所知。
台灣佛教過去受日本統治五十餘年，遭受日僧同化，亦皆「比丘度尼」，「僧尼共住」。第二次世界大戰結束，台灣光復，回歸祖國，那
時本當糾正此種非法風氣。乃因大陸變色，長老大德播遷來台，驚魂不定，全力從事世界僧伽大會，及華僧大會等公務，無法兼顧糾正此
種陋規。及至有人──如濟老輩，披閱大藏經，發現「比丘度尼」，「僧尼共住」皆為非法；但此時長老大德們已剃度一大群比丘尼弟子
，且皆僧尼共住久矣！失糾正機緣，誠可歎惜。今者此諸長老輩已經紛紛凋謝，後學之輩正等待接棒上場；此時此地，正是匡正陋規之
大好時機。希望我國全體僧尼，聯合起來，匡正時弊，如法修行，既往不咎。對已經剃度尼眾之比丘，照常竭誠恭敬，但力勸今後莫再（
06）度尼，亦勸有志出家之女眾，莫求比兵剃度；對已經僧尼共住之寺院，照常大力護持，四事供養，不可或缺，但力勸今後勿再修建
四眾共住之道場。此種作風雖稍嫌遲緩，幸能平穩改正，十年二十年後收全功矣！
問：比丘度尼，僧尼共住有何不好？乞言其要。答：比丘度尼，僧尼共住，能令僧尼破根本大戒，乃至諸微細戒；是障道之首惡，生死輪
迴之根本。又能令信眾，對佛教失去崇敬之心，對僧尼出家不作難遭遇想，便言：「我等夫妻雙宿雙飛，彼輩亦男女雙雙出入。」諸如此
類，其罪大矣！因此之故，佛制：「比丘不得度尼」，「僧尼不得共住」，大須格遵勿逾。目前台灣雖然僧尼共住，絕大多數尚能清淨修
行；但是比丘度尼，僧尼共住，畢竟是違背佛制的非法行為。危險性大──「猶如肥羊伴虎眠」，隨時隨處皆有喪（法）身，失（慧）命
的可能。大家如不健忘，當能回憶數十年前的，高雄╳╳社，大湖╳╳寺，台南╳╳寺，此三道場發生之罪案，那時報章雜誌大肆宣染刊
登新聞，為我佛教蒙受莫大損害，久久不能平息。因此「比丘度尼」，「僧尼（07）共住」，猶如「一粒老鼠屎，打壞一鍋粥。」由此
可知，勸請比丘不得度尼，僧尼各自分居，實為目前大事急務。倘若錯過此一時機，將置台灣佛教於萬劫不復之地，可不懼哉！
嗟乎！古人有言：「巧婦難為無米之炊」，此言良是；然亦有具足山珍海味之材料，因廚師不善調和鼎鼐，做不出美味佳餚來，此即今之
本書是也。本書原稿為濟濤律師閱藏⿴口劄記，記前人之所未記，言前人之所未言，可說是篇篇精彩，句句要妙，甚至於字字珠璣。（古
德所以未記未言者，古時世無此非法事，記則多事，言則饒舌。今時所以須記須言者，今時法弱魔強，記則因病求醫護持法門，言則對症
下藥匡正時弊）雖有如是妙好原稿，只因編者心愚手拙，未能編出絕世好書來！我糟蹋了濟老的妙好文稿，對不起濟老，亦對不起讀者。
雖然如是，我深信此書流通於世，將來必有傑出僧尼、才俊佛子，因得讀此書，發心護持法門，率先匡正時弊，令佛日將昏而增輝，正法
重現於末世，斯則無任切禱之至也。
（08）本書內容淵博，以護教匡時章居首者，標功也；以淨土章殿後者，示修所歸也，亦猶華嚴十大願王，導歸極樂之意也。於其中間
，三學五乘，採精取華，兼收並記。善讀者研閱參究，若有所得，則受用無盡，利莫大焉。末後附錄嘉言懿行章者，欲以古德言行，作為
後學修行之規範也。廣化障深慧淺，老病交加，未能一一介紹，祇得略書短序，聊作引子云爾。
中華民國八十年歲次辛未除夕之夜　　　
抱慚山僧釋廣化序於台中市南普陀寺丈室
<h1>律師傳略（01）</h1>
濟濤律師永久紀念會供稿
師諱仁培、字濟濤，俗姓梁名書香，遼寧省錦縣人，生於民前八年，二十九歲，投禮龍江鍾靈寺，從經一老和尚剃染。民國二十四年於啥
爾賓極樂寺受具，圓戒歸審陽般若寺青島湛山寺，學習天台教乘，作解行並運，自益化他之本。三十七年，大陸淪陷逃難香島，時倓虛老
法師創辦華南佛學院，培植僧材。師繼續研究，駐錫東林念佛堂，閱律藏，深感受具未得戒，發心拜占察懺，求清淨戒體，懇切至誠，蒙
佛加被，業障消除，清淨輪相現前，得淨戒品。繼弘一大師之志，扶律弘戒。勸四眾學戒。定西老法師往生，接任東林住持九年受倓虛大
師法乳，接天台正脈為台宗第四五代法嗣。教觀總持，紹律南山，教宗天台，行在淨土。六十年來台住埔里觀音山圓通寺，立清規，持戒
念佛，靜修男眾道場。住眾持午誦戒，結夏安居自恣全山僧眾均遵制行持。宣講比丘戒法，僧眾和合，道場清淨，正法住世。六十二年至
六十四年，應屏東東山寺住持天機尼師之請，住持結夏安居，講比丘尼戒，開台省講戒之風，聽戒尼眾一百二十餘人，男眾二十三人，法
喜充滿，盛極一（02）時，結夏人數最多之一次。復於高雄佛教堂，台南湛然寺，講在家菩薩戒，高雄阿蓮鄉三聚精舍講比丘尼戒，法
緣所至，無不蒙益。倡印南山三大部四分律行事鈔資持記，羯磨疏濟緣記，戒本疏行宗記。流通廣傳，永住在世。
師住世七五，戒臘四十四夏，師篤於學，無間寒暑，除孜孜研窮教海外，尤重於行持，持戒謹嚴，暇時趺坐修觀念佛，而孤寂成性，從不
與人談笑，澹泊耐苦，安心奉道，不與世俗人交往，也是師之特異處。發心創辦中南律學院，機緣未熟不得果願。於六十七年不幸地滑跌
倒腿骨跌斷，知將遷化，不願就醫，寫遺囑書，囑託後事，每日惟佛是念，唯淨土是歸，不覺有何病狀及痛苦，而精神日漸衰頹，自知往
生不久，即催大眾加緊念佛。於是年冬農曆十月十二日晚十二時，時逢星期六，台中逢甲大學同學來山一大群男女同學，由廣化老法師率
領大眾念佛聲中，安祥含笑坐逝，面作紅色，身體柔軟，荼毗三十二齒全存，五色舍利數百粒，香港台省各寺請供養。是知律師弘戒扶律
固切，而自行尤為解行並重，故臨終有此善狀，感十方善友助念送往生，濟師雖圓寂，芳規猶在，圓通寺遵行倡導結夏安居講戒發揚光大
，尚希四眾佛弟子受戒學戒持戒，淨化身心，解行並進，將來亦可得如是之善果。
<h1>編輯說明</h1>
一、凡是三藏經文，一例頂格編印。經濟老摘錄精要，於末後加（摘錄）二字標明之。
二、凡是濟老之讀經心得，一例於首行冠以⿴口劄字。
三、凡是編者之說明，一例於首行冠以⿴口註字。
四、凡是書中所引經、律、論，一例略稱，為便利讀者，將書中經、律、論，全名及略稱列表。（略）
<h1>卷上、戒品學</h1>
<pb n="2"/>
<h2>甲一、護教匡時章（01）</h2>
<h3>乙一、護持法門</h3>
五事令正法久住
<bf>《善見》</bf>云：「佛語阿難：『我滅度後，有五種法，令正法久住：一、毘尼者是汝大師（遵稟教法）。二、下至五人
持律在世（淨僧成眾）。三、中國十人、邊地五人授具（傳授不絕）。四、乃至二十人得出罪（行業清淨）。五、由律師持律故佛法住世
五千年（住持久永）。』」
（摘錄）<bf>《大正藏》</bf>四○．五下
又云：「毘尼藏者，佛法壽命，毘尼藏住，佛法亦住。」如表所示：
<img n="V\V001.png"/>
又<bf>《資持》</bf>云：「初、遵稟教法；二、淨僧成眾；三、傳受不絕；四、行業清淨；五、住持久永。所以唯據五人者，
能辦受戒等眾法故。」
<bf>《大正藏》</bf>四○‧一八三下
勤修五法正法不滅
<bf>《十誦》</bf>云：「一、尊重正教：謂諸比丘，唯依正教進修，遠離小乘及諸外道偏邪之說，是故能令正法不滅。二、止
息瞋惡：謂諸比丘，常行忍辱，不生瞋恚，德譽遠聞，令人歸仰，是故能令正法不滅。三、敬事上座：謂諸比丘，於大德之人居上座者，
恭敬順事，勤求法要，是故能令正法不滅。四、愛樂正法：謂諸比丘，於上座所聞說妙法，深生愛樂，歡喜奉行，是故能令正法不滅。五
、善誨初習：謂諸比丘，於大乘法方便演說，令初心學習之人，有所依憑進修於道，是故能令正法不滅。」
（摘錄）<bf>《大正藏》</bf>二三‧三五八
五比丘如法共住正法不滅（03）
<bf>《事鈔》</bf>云：「<bf>《大集經》</bf>云：『佛言大王，若一寺廟，若一村落，若一樹林，住五法師。若鳴
犍槌，集四方僧，客僧集已，次第賦給房舍、飲食、臥具、醫藥，無悋惜心。初夜後夜讀誦經論，厭患生死，專樂涅槃。不自讚身，不訟
彼短，少欲知足，常樂讚歎少欲知足。勤心精進，志樂寂靜，修於念定，憐愍眾生。大王！是眾僧如法而住，護戒精進，持佛密藏，讀誦
書寫，分別教詔，是名眾僧憐愍眾生，利益眾生。能持如來十二部經，亦能奉持寂靜禁戒，具足慚愧，賢聖功德。大王！是名眾僧大功德
海，為人天師，能大利益無量眾生，能斷一切眾生苦惱，能施一切眾生解脫。是五比丘猶名眾僧，何況無量。大王！若無量僧悉破禁戒，
但令五人清淨如法，若有施者，得福無量，不可稱量，不可計數。何以故？以有護持佛法者故，憐愍一切諸眾生故。』」
（摘錄）<bf>《大正藏》</bf>四十‧二二下
<bf>《資持》</bf>云：「住處中分二，初至德海，明法師如法。前明住處。五人能成邊隅受戒，住持之本，故偏舉之。鳴椎下
明待客，初下明修業，若下明（04）庇覆破戒。」（住處者：寺廟也）
<bf>《大正藏》</bf>四十二‧一四下
依<bf>《大集經》</bf>云：「若有五比丘如法同住一寺舍中，名為正法不滅。正法者：謂無漏定慧三乘聖果，名為正法，是戒
所生。」
<bf>《大正藏》</bf>四十‧二一四下
<bf>《本事經》</bf>云：「三種大師：一、如來。謂諸如來出現世間，闡揚正法；化諸眾生出離生死，令得無量義利安樂。是
為眾生之師範。二、阿羅漢。三、有學弟子。」
（摘錄）<bf>《大正藏》</bf>十七‧六九七中
<bf>《月燈三昧經》</bf>云：「若於恒河沙數，千億那由他佛前，至心供養諸幡蓋，亦供燈鬘及飲食，若於正法衰末時，如
來聖教欲滅時，於一日夜持所學，比前功能尤殊勝。」
　　⿴口劄：未知有誰，發維護佛教之誓願，學律自誓受戒，亦勸人學律受戒。俟有五人十人戒淨明曉，如教授具，轉末法而成正法，用
報四恩。
<bf>《華嚴經》</bf>云：「具足受持威儀教法，行六和敬；去來今佛所說正法，不違其教，是故能令三寶不斷，法得久住。」

<bf>《行宗》</bf>云：「五千年者有二：初五千年中，一千年得三達智，二千年（05）得四果，三千年得三果，四千年得二
果，五千年得初果。第二五千年學不得道。萬年經書滅盡，但剃髮披袈裟而已。願諸後學竭力護持，但得五人，是名法位。末世雖多，但
知剃染，戒德不修，律範安識，豈能令法光顯於時。況二千年尚得四果，去聖未遠，但不勤策；必有勇進，何患不及。請觀聖論，退而省
之。」
<bf>《卍續藏經》</bf>六二‧一八七下
學律自誓受戒令正法復興
　　⿴口劄：於六十四年元月中旬，有圓一等五比丘尼，到埔里觀音山佛光寺，同道敬尼六人，至本寺請問日：「我等尼眾，雖受戒而未
獲具足戒。」予引文答云：「弘一大師云：我們生此末法時代，沙彌戒與比丘戒皆是不能得的，原因甚多甚多，今且舉出一種來說，就是
沒有能授沙彌戒比丘戒的人。我有一句很傷心的話要對諸位講，從南宋迄今六七百年來，或可謂僧種斷絕了。乃至更進一層說，諸位中若
有人，真欲紹隆僧種，必須求得沙彌比丘戒者，亦有一種特別的方法，即是如蕅益大師禮占察懺儀，求得清淨輪相，（06）即可得沙彌
比丘戒，除此以外，無有辦法。乃至因為得清淨輪相之後，即可自誓總受菩薩戒，而沙彌比丘戒皆包括在內，以後即可稱為菩薩比丘。」
（比丘尼例此）
　　　⿴口註：此是濟濤律師略引弘一大師講演集以答尼問。
　　　⿴口劄：若有五人、十人禮占察懺法，自誓受戒成遂，學律戒淨解明，再給已受戒而未得戒者，如法授沙彌比丘菩薩戒。有真實菩
薩比丘出現於世，繼續如法授戒，令正法復興。
<pb n="3"/>
蕅益大師說：「真實比丘寥寥無幾，不知何日五比丘如法同住，一展吾外護初心。興言至此，肝腸寸裂。」
　　　⿴口劄：略述文義：真實比丘者，謂授戒三師七證如法，受戒者無遮難，心境合，獲無作戒體。受戒後，學戒起隨行，戒淨解明，
名真實比丘。五人同一寺中住，能辦邊受，故能令正法住世。戒淨解不明，解明戒不淨，或受已毀破，皆不名真實比丘，不足僧數。
　　　⿴口劄：大師於此時祇受沙彌菩薩戒，未入比丘僧數，故云若有五位真比丘同住，願作外護善知識。後禮占察懺法，自誓受戒成遂
，方名（07）比丘。以明末之期，受比丘戒不易故。又五比丘同住一寺，除大國授具足戒及出第二篇罪，餘一切羯磨眾法能作故；謂受
戒、說戒、安居、自恣、懺罪等。以大國十人授戒，邊邦僧少，佛聽五人僧授具。以授戒相續，僧種不斷，正法雖隱，能令復現。半月說
戒意在悔罪，謂淨戒者行法，犯戒者順法求悔，持淨懺淨，眾僧悉皆清淨，令正法久住故。律云：「比丘問佛：『正法住世幾許？』佛言
：『隨清淨比丘說戒法不壞時。』」又總述檢察清心事，謂說戒、自恣。靜緣策修事，謂結夏安居。謂僧眾如法授、說、安、恣、懺，止
作雙持，戒淨、定明、慧發，破煩惱得解脫，即正法復現。蕅益大師為護佛法，願作外護善知識。現在僧具智力財力者，極應倣效也。
　　⿴口劄：關於五比丘如法同住，能如法授具足戒，挽救佛教，使正法復興，余雖有志願勸人學律等，歷十餘年，尚未成遂。蓋無福德
因緣，言雖真誠，而不能取信於眾人，徒自傷嘆耳！於港九時，以青中年比丘樂學律者少，又闕外緣。台灣青中年比丘樂學律者眾，有（
08）某大學教授云：「出家受戒學律亦闕乏四緣。」
濫收徒眾自墮滅法
<bf>《善戒經》</bf>云：「見毀戒者，深生憐愍，以清淨心善語教告。猶如父母教告諸子，汝所犯者，宜應發露，如法懺悔。
若彼不受，不宜如本受其供給身力作役。復應隨事舉處謫罰。若故不受，應當驅遣，令出寺廟，為令佛法得增長故。如其不能教訶罰擯故
共住者，是名破戒，名非沙門，非婆羅門，佛法中臭，名旃陀羅，名為屠兒。旃陀羅等及以屠兒，雖行惡業，不能破壞如來正法，不必定
墮三惡道中。為師不能教訶弟子，則破佛法，必定當墮地獄之中。為名譽故聚畜徒眾，是名邪見，壞佛法故名魔弟子。不畜弟子，不能破
壞如來正法；畜惡弟子，則壞佛法，壞佛法故名魔弟子。為利養故，聚畜徒眾，是名邪見。若有神通及他心智、識宿命智，然後乃能以菩
薩戒教化他人，是人則能畜惡弟子。何以故？知方便故；知方便故，乃能破壞惡法，開示善法。若有比丘不具如是三種智慧，而言我具是
三種智慧，堪能受畜惡弟子者，當知是人則為犯重。若離此事，名利他戒。」
（09）（摘錄）<bf>《大正藏》</bf>三○‧九八三上
建立寺舍為安置僧
　　⿴口劄：道俗建築寺廟精舍，為請比丘僧安居，修身戒心慧無為勝法，弘宣正法，令檀那業主增長智慧。一般道俗人等不了此義，將
所有之寺廟精舍，讓給形同俗流之出家人辦世俗學校，業主獲福果甚輕微。又令占據寺舍之出家人，墮於住處慳，獲生曠野中苦報。又負
起借地興學破壞佛教相似之重罪。雙方若具信敬心，急速改過求懺悔，不則福微，罪益深重。
　　⿴口劄：汝作四眾同住處，本是違法破法事，而多人出財，人力佐助故。以汝等不學法律，隨自意為，非法事行，而自不知。
　　⿴口劄：汝不但創建四眾寺舍，大違佛法；復是占寺廟地，興世學校承繼者，請汝看<bf>《淨土聖賢錄》</bf>中印光大師
行業記，第七頁。
　　⿴口劄：<bf>《顯戒論》</bf>云：「建寺本意，為置出家，亦為住持三寶壽命。若不爾者，不是小乘寺，不是大乘寺，不
是兼行寺也。三色寺之外，（10）更名何等寺也。」<bf>《大正藏》</bf>七四‧五九四上
　　⿴口劄：從本師釋迦世尊入涅槃後，即入住持三寶時代。四部弟子有願護持佛法者，首要護僧。以佛法二寶全賴僧弘；非僧則法滅，
非戒則僧亡。護僧之要，於清寂處建立寺舍，恭請比丘僧常期安住，以四事供養，使增如法修身戒心慧，令隱而不現之正法，再復興久住
世間。如是之人，即是釋迦如來之大檀越，獲無盡功德。
弘法功深破法罪重
<bf>《事鈔》</bf>云：「故律云：非制而制，是制便斷，如是能令正法速滅。不值佛世，生地獄如箭射。」<bf>《三千經
》</bf>云：「眾中無知法人者，百人千人不得同住，故知同住必遵聖法。」
<bf>《大正藏》</bf>四○‧一八上
<bf>《資持》</bf>釋云：「故下引證。滅法過重，荷法功深。學者如此，當如之何？不值佛世，是當來餘報。生地獄，即是生
報。如箭射者，言其疾也。引<bf>《三千經》</bf>，明僧必依法，既闕良導，是為愚聚。故下準文示意。」
<bf>《大正藏》</bf>四○‧二○九上（11）
　　⿴口劄：非制而制者。聞有人說：六十七年召開佛教會時，有非法者提議出家人結婚事，是滅僧種即毀滅佛法，以住持三寶全賴僧弘
故。提倡出家人婚娶即教人破戒，毀戒入三途。是制便斷者，以居家妨修道業，佛制割愛辭親，出家受戒以戒為伴，捨世間五欲樂，嚴持
戒行，受禪定涅槃。所以破貪愛諸煩惱由淨慧，淨慧由淨禪，淨禪由淨戒，若毀戒者，無漏定慧生起無由，捨命已入無間地獄。提倡出家
人婚嫁者，以毀滅佛法罪重，捨命墮十方無間地獄。以是制便斷得果如是。
愚教者致損
<bf>《事鈔》</bf>云：「而新學之徒，率多愚魯。未識條例，寧辨憲章。隨戒昏同霧遊，罪報類之觀海。致使順流長逝，貪蜜
滴而忘歸。為成重業，豈超悟而知返。故<bf>《毘尼母》</bf>云：『僧尼毀禁，而受利養，不現在受者，為向地獄故也。』」

<bf>《大正藏》</bf>四○‧四六中
<bf>《資持》</bf>釋云：「三明損中，初二句明性愚鈍，率皆也。次二句明不學，（12）條例即篇聚品類，憲章謂犯不犯相
。隨下，明昧教。隨戒，即戒相。霧遊觀海，並喻不明。致下彰過，逝者往也。」
<bf>《大正藏》</bf>四○‧二五三下
正法住滅比丘有責
<bf>《四分》</bf>云：「爾時世尊，在迦陵伽國藍羅林中。時長老波摩那詣世尊所，頭面禮足，卻坐一面，白世尊言：『大德
！以何因緣，如來滅後，正法疾滅，而不久住？復以何因緣，正法不滅，而得久住？』佛告波摩那言：『如來滅後，比丘不敬佛法僧及戒
定，以是因緣，正法疾滅，而不久住。波摩那！如來滅後，若比丘敬佛法僧及戒定，以是故，正法不滅而得久住。』爾時有異比丘，往佛
所，頭面禮足，卻坐一面，白佛言：『大德！以何因緣正法疾滅，而不久住？』佛告比丘：『若比丘在法律中出家，不致心為人說法，亦
不至心聽法、憶持，設復堅持，不能思惟義趣，彼不知義，不能如法修行，不能自利，亦不利人。』佛告比丘：『有是因緣，令法疾滅，
而不久住。』『大德！復次以何因緣令法久住。而不疾滅？』（反上答即是）」
（摘錄）<bf>《大正藏》</bf>二二‧一○○七下
末世比丘自壞佛法（13）
經云：「佛告阿難，至心諦聽，我今當說，阿難！未來之時，有諸破戒比丘，身著袈裟，遊行城邑，往來聚落，住親里家，彼非比丘又非
白衣。畜養婦妾，產育兒女。復有比丘，往婬女家。復有比丘，貯畜金銀。復有比丘，專行醫藥以自活命。復有比丘，為卜筮以自活命。
復有比丘，住僧伽藍，私自費用佛法僧物以自活命。復有比丘，內實犯戒，外示護持，受人信施。復有比丘，雖不破戒，而懷慳惜衣服飲
食，及以鄙悋眾僧之物，不與客僧。復有比丘，雖不破戒，悋惜眾僧房舍牀座，不與客僧。復有比丘，雖不破戒，為諸檀越供養禮拜多得
財利，其心不欲令餘比丘受人信施，唯欲自受。復有比丘，多受檀越四事供養，內無實德，唯增貪心，但為活命不為修道。復有比丘，興
利商賈以自養命。如是無量地獄因緣，捨命之後皆墮地獄。阿難！譬如獅子命絕身死，若空若地若水若陸，所有眾生不敢食彼獅子身肉，
唯獅子身自生諸蟲，還自噉食獅子之肉。阿難！我之佛法，非餘能壞，是我法中諸惡比丘，猶如毒刺，破我三阿僧祇積行勤苦所集佛法
。」
僧和佛法住世（14）
<pb n="4"/>
<bf>《多論》</bf>云：「僧者，凡有五種。一者群羊僧，二者無慚愧僧，三者別眾僧，四者清淨僧，五者第一義諦僧。群羊僧
者，不知布薩、行籌、說戒、自恣、羯磨，一切僧事，盡皆不知，猶如群羊，故名群羊僧。無慚愧僧者，舉眾共行非法，如行婬飲酒過中
食，凡事犯戒非法，一切同住，名無慚愧僧。別眾僧者，如羯磨死比丘物，以貪穢心，設客比丘來，不同羯磨。凡是隨心別眾羯磨，名別
眾僧。清淨僧者，一切凡夫僧持戒清淨，眾無非法，名清淨僧。第一義諦僧者，四得四向，名第一義諦僧。」
<bf>《大正藏》</bf>二三‧五一三中
　　⿴口劄：不厭賤貪欲等諸煩惱是無慚，不厭賤犯戒惡行是無愧。
道俗反常真可悲嘆
故經云：「佛法欲盡，白衣護法命終生天上，如空中雪墮；比丘違於戒律，墮陷惡道，如雨從天落。當知於苦修福，其福最大；於福修罪
，其罪不（15）輕。是以從苦入樂，未足樂中之樂；從樂入苦，方知苦中之苦。斯言可驗，幸願省之。」
破戒比丘割肉償施主
<bf>《佛藏經》</bf>云：「復次，舍利弗！破戒比丘，以他財物自養其身，我說此人為重擔者。舍利弗！破戒比丘，當於百千
億萬，割截身肉以償施主。若生畜生，身常負重。所以者何？如析一髮為千億分，破戒比丘尚不能消一分供養，況能消他衣服、飲食、
臥具、醫藥。」<bf>《大正藏》</bf>十五‧七八八中
<bf>《大莊嚴論》</bf>：「釋迦牟尼尊，具一切種智，因中能教化，滅除一切過。閻羅王之法，果時始教化，臨苦為說苦，易
壞亦可違。」
（摘錄）<bf>《大正藏》</bf>四‧二九八中
勸犯戒者求懺淨
<bf>《事鈔》</bf>云：「夫結成業種，理須懺除，則形清心淨。」
<bf>《事鈔》</bf>云：「無有一法疾於心者。不可以暫惡，便永棄之，故須懺悔。」
勸國王四姓護法（16）
<bf>《事鈔》</bf>云：「<bf>《大集經》</bf>云：『若未來世，有信諸王若四姓等，為護法故，能捨身命，寧護一
如法比丘，不護無量諸惡比丘，是王捨身生淨土中。若隨惡比丘語者，是王過無量，不復人身。』<bf>《大正藏》</bf>四○
‧二○下
<bf>《涅槃經》</bf>於盛論七羯磨後，廣明護法之相云：「有持戒比丘，見壞法者，驅遣訶責，依法懲治，當知是人得福無量
。」又云：「今以無上正法付囑諸王大臣宰相，及於四眾，應當勸勵諸學人等，令學正法。（定慧三乘聖果，名為正法，戒是定慧之基。
）若懈怠破戒毀正法者，大臣四部，應當苦治。」
治罰擯出犯重戒者
<bf>《事鈔》</bf>云：「<bf>《大集經》</bf>云：『若末世中，有我弟子，多財多力，王等不治。則為斷三寶種，
奪眾生眼，雖無量世修戒施惠，則為滅失。』廣如第二十九卷護法品說。又云：『若犯過比丘應須治者，一月兩月苦使，或不與語，不與
共坐，不與共住，或擯令出，或出一國，乃至四國有佛法處。治如（17）是等惡比丘已，諸善比丘安樂受法，故使佛法久住不滅。』」

<bf>《大正藏》</bf>四○‧一八中
<bf>《資持》</bf>釋云：「<bf>《大集》</bf>中，初、明國王縱彼造惡。則下，顯過。斷三寶者，翳障正法也。奪
眾生眼者，損他正見也。戒施滅失者，損自功德也。言無量言者，舉遠多以近況少，則滅失可知。修戒施惠，略舉六度初二也。廣下、指
文，見二十八，分卷之異。彼云：『寧護如法比丘一人，不護無量諸惡比丘』，乃至云：「若能護持法，當知是人乃是十方諸佛世尊大檀
越也。』又下，明道眾自治。文中五法，上三可解。不共住者，或不同財法，或不同住處。擯出者，約異國而論，以西土多諸小國，此間
州郡，可以同之。有法處者，使同類見聞，令生慚恥，改過從善故。治下，顯益。善人安樂者，示現益。佛法久住者，明後益。<bf>
《業疏》</bf>所謂，揀除稊稗，增長喜苗，豈不然乎！」
<bf>《大正藏》</bf>四○‧二○九上
羯磨能生善滅惡
<bf>《業疏》</bf>云：「又生善之極，無過受體，由法作和，便發戒業，量同太（18）虛，共佛齊位也。滅惡之大，莫過懺
重，若不洗過，生報便墮。由此羯磨拔之，能令九百二十一億六十千歲阿鼻苦報，欻然清淨。」
（摘錄）<bf>《卍續藏經》</bf>六四‧二六八
略述台灣佛教
　　⿴口劄：台灣全省各寺廟僧尼，修行淨土，習教講經，修行禪觀三昧，雖非林立，亦不乏人。唯戒律一宗說講，少有見聞。我國佛教
祇有授戒一法，不絕如懸絲。戒法功深破壞四魔。故<bf>《大集經》</bf>云：「不為我見，受持淨戒。能壞陰魔。不為有貪，
受持淨戒，能壞煩惱魔。若為遠離生死過失，受持淨戒，能壞死魔。若能生心，令毀戒者，受持淨戒，則壞天魔。」
　<bf>《大正藏》</bf>十三‧五三中
以淨戒破壞陰、煩惱、死、天四魔，即是超凡入聖，正法興顯。戒是正法根本，予願以台灣中部地區建設習學南山律道場，定名中南律苑
。招集中、青年比丘樂學戒者，以五年為期，學至止作雙持，解行兼備，如法授戒，真實菩薩比丘繼續增勝，令已隱之（19）正法復興
。特請法師、居士為護法，歡喜捐助鉅款，作興建中南律苑之經費，即是釋迦如來及十方諸佛世尊之大檀越，所獲功德無盡，唯佛能知。

佛法僧寶宜當齊敬
<bf>《法苑珠林》</bf>云：「夫論僧寶者，謂禁戒守真，威儀出俗，圖方外以發心，棄世間而立法。官榮無以動其意，親屬財
寶莫能累其心。弘宣佛法，以報四恩，育德以資三有。僧格高超人天，重逾金玉，稱為僧寶也。是知僧寶利益不可稱量。」故經云：「縱
有持戒破戒，若長若幼，皆須深敬，不得輕慢。若違斯旨，皆獲重罪。故釋迦、彌陀等，是真佛寶。金口所說，教理行果，是真法寶。得
證道果沙門，是真僧寶。致令一瞻一禮，萬罪業永消；一稱一讚，千災霧捲。自惟薄福，不逢正化；賴蒙遺迹，幸承餘蔭。金檀銅塑，
漆貯丹青，圖像聖容，名為佛寶。紙絹竹帛，書寫玄言，名為法寶。剃髮、秉戒、染衣、執持應器，名為僧寶。此之三種，體相雖假，用
表真容，敬之永絕長流，慢之則常苦報。如木非親母，禮則嚮逸千齡。凡非聖僧，（20）敬之則光逾萬代。如是斯風已扇，遐邇共遵
，冥資含識，神功叵測。倘有所虧，獲罪彌深。既已出家，理宜革俗。去俗之人，身被忍鎧，屈節白衣，理所不可。三寶既同，義須齊敬
，不可偏尊佛法，頓棄僧尼。故法不自弘，弘之在僧。僧有弘法之功，故須齊敬。」
（摘錄）<bf>《大正藏》</bf>五三‧四二二下
<pb n="5"/>
僧伽相敬三寶久住
律云：「佛告比丘：『汝等共相恭敬，迎逆問訊，從何為始？』比丘白佛，各言其志：『或云大姓貴族者（持豪勢故）。或云神智高達者
（矜智能故）。或云佛所宗親者（倚親厚故）。或云道證聖果者（以事舉之）。』佛言：『汝等所言，皆是長慢，無可觀者。應順法則，
流布於世。於我法律，更相恭敬，佛法可得流布。』」
佛示慈誨，令遵法則，禮讓不虧，三寶可久住。
敬儀有四：道不禮俗，一也。僧不禮尼，二也。守戒者不禮犯戒者，三也。前受戒者不禮後受戒者，四也。自餘五眾，存亡乃殊，皆約年
夏次第而（21）設敬也。
經云：「恭敬於塔廟，謙下諸比丘，遠離自高心，常思惟智慧。」又云：「若有智慧，則無貪著。」今貪慢而著隨，則其愚不可及也。
謙遜畏難曰恭，推其至德曰敬。是以形心恭敬，無有異念。供養恭敬，情無厭足。一、皆遣愛著，奉佛塔廟。二、同輩相尊。三、以恭敬
去慢，以智遣著。既有我慢，則貪著隨之，愚而貪慢，誨不可及也。
僧種不斷佛法久住
<bf>《資持》</bf>云：「菩薩摩訶薩教化眾生發菩提心，是故能令佛寶不斷。開示眾生諸妙法藏，是故能令法寶不斷。具足授
持律儀教法，是故能令僧寶不斷。復次，悉能讚歎一切大願，是故能令佛寶不斷。分別解說十二緣起，是故能令法寶不斷。行六和敬，是
故能令僧寶不斷。復次，下佛種子於眾生田，生正覺芽，是故能令佛寶不斷。不惜身命護持正法，是故能令法寶不斷。善御大眾，心不憂
悔，是故能令僧寶不斷。」<bf>《大正藏》</bf>四十‧一八二中
遠離行超三界獄（22）
<bf>《佛經精華錄》</bf>三十云：「於諸女色，心無染著。凡夫顛倒，為欲所醉，耽荒迷亂，不知其過。如捉華莖，不悟毒蛇
（維摩經方便品是身如毒蛇），智人觀之，毒蛇之口，熊豹之手，猛火熱鐵不以為喻。銅柱鐵床，焦背爛腸，血肉糜潰，痛徹心髓（自銅
柱鐵床以下皆地獄中刑具今以喻女色）。作如是觀，唯苦無樂。革囊盛糞，膿血之聚，外假香塗，內唯臭穢。不淨流溢，蟲蛆住處，鮑肆
廁孔（鮑、鮑魚也。家語，與不善人居，如入鮑魚之肆。廁、圊溷也，今曰便所。），亦所不及。乃至智者觀之如毒蛇想。寧近毒蛇，不
視女色。何以故？毒蛇殺人，一死一生；女色繫縛，百千萬，種種禁毒，痛苦無窮。諦察深思，難可附近。是以智者切檢三愆，改往修
來，背惡從善。不殺不盜，放生布施，不行婬穢，常修梵行。」
　　⿴口劄：禮占察懺法以期滅罪。見清淨輪相已，自誓總受大乘菩薩戒，比丘戒概括在內，為真實菩薩比丘。
　　⿴口劄：切莫提議，出家之人婚嫁事。若不能持戒，精進修道，信施難消，（23）佛聽退戒罷道還俗為白衣。非法犯重戒，名為被
擯出眾外還俗，是破戒人。
教行果三正法住世
<bf>《戒疏》</bf>云：「明興建正法者，如<bf>《見論》</bf>云：『法住三種：一、學，正法久住者，由人人奉修
三藏教法，攝在己用，即行所依故。二、行，正法久住者，謂三藏中所說諸行，十二頭陀律儀禪定是也。三、得道，正法久住者，由依教
行，得成四果及涅槃道；後有此益，並由教故。』」
<bf>《行宗》</bf>釋云：「釋興中，引<bf>《善見》</bf>三相。第一約教，非學不解。第二是行，非信不行。是以
前二首標學信。第三約果，則明教行，功不虛也。」
<bf>《卍釋藏經》</bf>六二‧二五八
佛法欲滅能挽救
<bf>《事鈔》</bf>云：「律云：『云何得知正法久住？佛言：若比丘敬佛法僧戒，以是故，正法不滅；反上則滅。』」<bf>
《大正藏》</bf>四○‧一三三上（24）
<bf>《資持》</bf>釋云：「初標比丘啟問，下佛答中，三寶及戒，住持綱領，敬慢興廢，必其然乎。」<bf>《大正藏》</bf>
四十‧三九七上
懸鑒當來非法比丘
<bf>《佛說分別經》</bf>云：「佛言：『當來有比丘，不能自淨，畜妻養子，身行汙濁，貪求供養，不信罪福，而望安樂，難
得免脫，甚亦可傷。』阿難白佛言：『如是後世，其有從道被服，皆是佛威神，其人以得像於正真因緣，當從得脫，何緣中復不信違佛明
教？當復更若干無數受苦痛耶？』佛告阿難：『是皆前世無數，墮久苦之中，其人於苦痛之地，自悔責願得為善，當從得脫，緣一時
自悔之福輒得福，隨來生末世為人，暫佛經；又能剃除頭髮，以為比丘，本識未械，心意猶豫，瞢瞢不了，故有污濁，多不能離俗，不
遇明慧，如是當後更墮極苦之中，受無數罪。』佛言：『諸比丘！汝已出家，捨妻子，棄世行，作沙門，當修戒行，如羅漢法；寧以烊
銅灌口中，下過焦爛腹腸，終不無德食人信施；寧以利刀截手支解身體，不以無德受人信施。人無德力，受人信施；當累墮於罪苦，久
久得出，用餘　末之福，（25）得為人身，當復更還，一一償之，有作奴婢償者，有作兒子償者，有作父母償者。』阿難問佛：『何謂
償債？』佛言：『有作奴婢，大家撾打，不以道理，奴婢受之無有怨心，勤力作務，不憚勞疲，愛惜大家之物，不敢放散，是為現世償債
奴婢也。宿命先世，受人信施，不行功德，罪畢來償，猶有本識，故無怨恚甘受而已。何謂償債兒子。兒子致財，父母散用無有限度，兒
子心亦無惜意，是為償債兒子。何謂償債父母，父母致財，兒子散用，父母不為愛惜，恣所當得。皆是宿識因緣相償，故無惜心。諸此償
債，因緣合會，對訖更散，亦無常住。明者覺之，故不為之。唯有道德可以久保。吾前世時，亦更為人償債奴婢、兒子、父母，不可稱數
，皆有一時之緣，難可免脫。至今成道，現我父母，皆先世道德之緣，不由償債，父母世世放捨，使我學道，累精進，今成得佛，皆是
父母之恩。人欲學道，不可不精進孝順，一墮失人種，累不復。』」
<bf>《大正藏》</bf>一七‧五四二上
常住財物出入規銘
<bf>《百丈清規》</bf>云：「愛惜常住物，如護眼中珠。興利莫若除弊，盡公自（26）爾無私。信施脂膏，沾染便成業海；
伽藍因果，明察即是福基。銘曰：物屬招提，絲毫難犯，守在爾躬，必敬必憚。清若澄潭，正如直幹，無曲無私，何憂何患。一有差池，
龍天校勘。」
又云：「監院是大眾所倚，須發大好心，扶持業林。弊端要革，利益要興。不可糊塗過日，只圖虛名。如所為悖理，眾勸不從者，罰已出
院。」
佛法被摧毀之由
<bf>《觀心論》</bf>云：「大師將涅槃，慈父有遺囑：四念處修道，當依木叉住。我等非佛弟子，不念此遺囑，乘緩內無道，
戒緩墮三途。」
<bf>《大正藏》</bf>四六‧五八四中
<bf>《論疏》</bf>云：「像法決疑經，明三師破佛法也。問：三師有過耶？答：略各有十過。法師十者：一、但外求文解，而
不內觀修心。<bf>《釋論》</bf>云：有聞不識而無慧，所說不應受。二、不融經息諍趣道，但執己是他非，我慢自高，不識見
心苦集。三、不遵遺囑，不依念處修道，不依木叉而住，非佛弟子。四、經云：非禪不慧偏慧，不禪一翅一輪豈能遠運。五、法本無說，
說破貪（27）求，但名利弘宣，寧會聖旨。六、貴耳入而口出，何利於己。經云：如人數他寶，自無一錢分。七、無行而宣，何利於他
。八、多加水乳無道之教，教誤後生。九、四眾失真法利，轉就澆醨。十、非止不能光顯三寶，亦乃破佛法也。禪師十者：一、經云：假
名阿練若，納衣在空閑，自謂人間寶，道說我等過。二、恃行凌他，不識戒取，苦集煩惱。三、無慧修定，盲禪無目，寧出生死？四、不
遵遺囑，不依念處，修道不依木叉而住，非佛弟子。五、無慧之禪，多發鬼定，生破佛法，死墮鬼道。六、名利坐禪，如善提羅，死墮地
獄。七、設證得禪，即墮長壽天難。八、加水乳禪，教授學徒紹三塗種也。九、四眾不沾真法之門，轉就澆醨。十、非止不能光顯三寶，
亦乃破佛法也。律師十者：一、但執外律不識內戒，故被淨名所呵。二、執律名相，諍計是非，不識見心苦集。三、然戒定慧相資方能住
道，但律不慧、不禪，何能進道？四、弘在名譽，志不存道，果在三塗。五、不遵遺囑，不依念處，修道不依木叉而住。六、執律方便小
教以為正理，而障大道。七、師師執律不同，弘則多加水乳。八、不依聖教傳授，則誤累後生。九、四眾不沾真法，轉就澆醨。十、非止
不能光顯三寶，亦乃破佛法也。然晚生莫不軌崇三師以（28）為良導，師既邪而無道，弟子何能自正，故經云：三師破佛也。」
<bf>《大正藏》</bf>四六‧五八七下
<pb n="6"/>
記云：「又下，次別約二法釋。量同太虛，法體廣徧，共佛齊位，功德高深故。言生報者，凡報有三：一、現報（即今身受），二、生報
（轉身即受），三、後報（後後身受）。犯重歲數，出<bf>《目連問罪報經》</bf>，彼云犯波羅夷罪，如他化自在天壽、十六
千歲、墮泥黎中。如人間數，如文所引。彼經不定獄名，此準<bf>《僧祇》</bf>，云墮阿鼻。經音義云：阿鼻翻為無間，一、
身無間，充滿獄故。二、苦無間，不暫息故。學者多迷生善滅惡二事，請考此文，足為明據。」
五種滅法
<bf>《事鈔》</bf>云：「<bf>《十誦》</bf>云：像法時有五滅法：一、比丘小得心已，便謂已聖。二、白衣生天，
出家人入地獄。三、有人捨世間業，而出家破戒。四、破戒人多人佐助。五、乃至羅漢亦被打罵。」<bf>《大正藏》</bf>四○
‧五下
<bf>《資持》</bf>釋云：「<bf>《十誦》</bf>五滅法中。彼因長老難提白佛，正法滅後，像（29）法時有幾非法
？今引佛答詞。初、妄稱德故，二、道俗反故，三、乖道行故，四、惡黨盛故，五、善人弱故。此五滅法，並因毀戒。云小得心者，心即
是定，如五停、四念也。此謂未證謂證，惑眾駭世。今時即佛事亦同之。二、<bf>《業疏》</bf>云：『俗人無法，但專信奉，
故得生天；出家有法，為世福田，乃反毀戒，妄受信施，開諸惡門，令多眾生習學放逸，故入地獄也。』又<bf>《阿難七夢經》</bf>
中，夢出家人轉在不淨坑中，在家白衣登頭而出。佛告阿難：『當來比丘嫉相殺，死入地獄；白衣精進，死生天上。』三、如訖
栗枳王夢一大象閉在室中，唯有小窗，象於室內出得大身，猶閡小尾。表釋迦弟子捨世業出家，如擲身出，貪著名利，如礙小尾。四、如
王夢眾多彌猴，以水灌一疥癩獼猴頂，立之為王。表佛弟子立破戒人為主。五、乃至者，略凡夫持戒聖賢學人等。」
<bf>《法滅盡經》</bf>云：「佛告阿難：『吾涅槃後，五濁惡世，魔道興盛。魔作沙門，壞亂吾道，乃至菩薩、辟支、羅漢精
進修德等，眾魔比丘咸共僧嫉擯出，不令得住。』」上並古記所引，在文雖繁，甚資心行，故依錄之。況是今時目之事，知佛懸鑒，可
自策勤。<bf>《大正藏》</bf>四○‧一八四中
居士可否受出家人財施（30）
若以佛制，出家比丘比丘尼以財物贈遺白衣，名污家者，如從張家所得財物，餉遺王家。張家聞之失信不喜，王家得物思偏報恩，失張王
二家平等淨信之心，故名污家。佛制將彼污家之僧尼，各作僧法擯出眾外，若被擯者，改過自新，各還本眾共住。
　　⿴口劄：於某佛教雜誌有刊登其論文證成云：居士能受供養。若依義而談，供養事寬包括一切，必約狹而論，如各寺舍施設齋會，七
眾弟子及一般善信，皆得飲食供養故。若以受居家菩薩戒之資格，納受施者財物，為眾生而受則聽，若自用犯法則制，此名為開中制也。
又者，受施時作意受訖，供養佛僧。
俗人莫用僧食
<bf>《業疏》</bf>云：「凡下累愚，動與持違，衣食之間，誰能清淨。」以道眾守愚，不能廣覽博聞，致令道俗罪過業生。以
居家二眾，雖於三寶具有信心，（31）而非福田，故非受供者。以信施供僧飲食，守非時不食方能受用。以俗眾無知，道眾見聞亦寡。
白衣不守非時食戒，而受用僧食，令白衣獲罪，道眾負責。道眾不解佛制師心用事，各寺舍僧伽，多與白衣人女同坐進食，大違佛制，顛
倒濫行，亟待革新。
　　⿴口註：欲知俗人食僧食過失，請看大方等大集經四四卷，三歸濟龍品。
勸四眾弟子學戒
初、明僧尼以戒法為師
<bf>《事鈔》</bf>云：「佛在世時以佛為師，佛滅度後以戒為師。如<bf>《般泥洹經》</bf>云：『佛垂滅度，世間
無師，阿難啟請。佛言，比丘若能奉戒者，是汝大師，若我住世，無異此也。』」<bf>《大正藏》</bf>四○‧四下
<bf>《資持》</bf>釋云：「彼因魔王請佛涅槃，佛即許之，阿難悲惱，三請世尊，住壽一。佛說偈云：『我所說諸法，即是
汝等師，汝等勤精進，如我在無異。』」
<bf>《大正藏》</bf>四○‧一八一下（32）
古德云：「不能持戒，則同堂猶隔萬里。茍能持戒，則百世何異同時。金口誠言若此，奈何捨此別求。」
二、明修學次第
<bf>《資持》</bf>云：「<bf>《十誦》</bf>云：『佛制比丘，五夏以前專精律部，若達持犯，辦比丘事，然後乃可
學習經論。』<bf>《資持》</bf>釋云：『今越次而學，行既失次，入道無由。』<bf>《大正藏》</bf>四○‧一八四
下
三、明定慧是戒所生
<bf>《楞嚴義疏》</bf>云：「佛告阿難，汝常聞我毘奈耶中，宣說修行三決定義。所謂攝心為戒，因戒生定，因定發慧，是則
名為三無漏學。」「若無此戒，縱有禪定多智現前，必落魔邪成有漏矣。」<bf>《大正藏》</bf>三九‧九一二中
四、明持益毀損
<bf>《事鈔》</bf>云：「<bf>《涅槃經》</bf>云：『欲見佛性，證大涅槃，必須深心，修持（32）淨戒。若持是
經而毀淨戒，是魔眷屬，非我弟子。我亦不聽受持是經。』」
<bf>《大正藏》</bf>四○‧五上
<bf>《資持》</bf>釋云：「初二句，舉因果索機。必下，示修證方法。若下，出其違行。我亦下，遮其受經。」<bf>《大
正藏》</bf>四○‧一八二下
　　⿴口劄：錄於行事鈔資持記，勸二部僧如法學戒，莫墮波旬眷屬。
五、明法賴僧弘
人有弘法之能，法有資人之用。非人則法滅，非法則人亡。人法相資，乃能久住。應知現在是住持三寶，佛法二寶，並假僧弘，僧寶所存
，非戒不立。順戒而修，則三寶隆安。違戒而行，則覆滅正法。好心出家者，宜作如是觀，悲含生之未度，念佛法之將湮，發心如法學戒
，使正法隱而重流，僧徒滅而更立，即是護持正法行。
六、明惡黨盛善人弱
<bf>《法滅盡經》</bf>云：「佛告阿難，吾涅槃後，法欲滅時，五濁惡世，魔道（33）興盛，魔作沙門，壞亂吾道。但貪財
物，積聚不散，不作福德，不修戒律，男女不別；乃至菩薩辟支羅漢，精進修德等眾，魔比丘咸共僧嫉，擯出不令得住。當爾之時，諸天
泣淚等。」（摘錄）<bf>《大正藏》</bf>十二‧一一一八下
<pb n="7"/>
七、明僧尼內眾應自覺自肅
世界國家之欲強盛，必於其組織中，隨時檢視有無腐化者，如發現則立刻為之整肅。佛教門中亦爾，但整肅方法稍異。佛教門中有四種非
法之徒，當自設法肅清整頓，以眾僧作法之力，不能加彼非法之人，以彼非法人不納受僧法約束故，所以非法之人自想辦法，消除非法之
愆，而能成就如法徒眾，否則長沈淪，苦不可言也。
佛教中有四種不如法者：一、覆罪不懺，相同比丘。二、捨戒不求，更作比丘。三、年未滿二十，受具不退。四、既受具已，不肯學戒。
是為賊住，固在滅擯之列。此四種人，如於佛教中有些地位者。則誰為能擯之僧，故教彼自想辦法也。恐有未能，我今教汝。一者身犯重
戒，不肯發露懺悔，外相似比丘，心內腐化者，若汝肯向法律上座前，發露所犯重戒名字數目，殷勤（35）懇請，求哀懺悔，該上座為
汝集僧作法懺悔，經過一次僧中作法，汝所犯重罪除滅。此作羯磨懺法雖易而難，知法律眾僧希有故。若對佛前懺悔，雖難而易，難者，
若見好相，罪方除滅。易者，對十方三寶前，發露所犯罪名目，發露罪已，備好香華燈供，禮拜占察懺法，大悲懺法，以見好相為期，罪
便除滅。二者捨戒還俗已，再欲出家者，應再受戒，今雖返回而不更受比丘戒者，名賊住應擯。若如法退戒還俗，欲出家，聽再受戒，否
則不許。三者年不滿二十受戒不得，應退出眾僧外，否則名非法眾，應當尋求大德比丘僧求受比丘戒。四者宜受戒已，如法學戒，既受戒
已，不肯學戒，而今知不學戒違佛制教，結不學無知二罪。故勸二部僧學戒，使正法久住也。
三無漏學戒功居首
<bf>《事鈔》</bf>云：「故世尊處世，深達物機。凡所施為，必以威儀為主。但以身口所發事在戒防，三毒勃興要由心使。今
先以戒捉，次以定縛，後以慧殺，理次然乎。今有不肖之人，不知己身位地，妄自安託云是大乘，輕弄真經，自重我教。即<bf>《勝
鬘經》</bf>說：「毘尼者即大乘學。<bf>《智論》</bf>云：八十部者（36）即尸波羅蜜。如此經論，不入其耳，豈不
為悲。」<bf>《大正藏》</bf>四○‧四九下
毘尼四義
<img n="V\V069.png"/>
<bf>《增一阿含經》</bf>云：「爾時世尊便說此偈：
『具足禁戒法　諸根亦成就　漸漸當逮得　一切結使盡』
<bf>《大正藏》</bf>二‧五八二下
『若人有貪欲　瞋恚癡不盡　於善漸有減　猶如月向盡
　若人無貪欲　瞋恚癡亦盡　於善漸有增　猶如月盛滿』
<bf>《大正藏》</bf>二‧五八五上
迦葉勸眾共學戒（37）
五百結集云：「大迦葉言：我等今可共論法毘尼，勿令外道以致餘言，譏嫌沙門瞿曇法律若煙，其世尊在時皆共學戒，而今滅後無學戒者
。」
<bf>《大正藏》</bf>二二‧九六六下
學不學戒罪非罪表
<img n="V\V002.png"/>

戒淨生定明
<bf>《法海觀瀾》</bf>云：「<bf>《月燈三昧經》</bf>云：『無物能將此定來，必由淨戒之所起。』又云：『俗人
處居家，善護持五戒；況得出家已，棄捨一切禁。戒不完具者，棄捨我道教，毀謗於正法，阿鼻獄為家。』」<bf>《蕅益大師全集》
</bf>
奉戒法住
<bf>《業疏》</bf>云：「引見論中，說戒法成，正法不壞者。良由僧眾清淨無犯，（39）有犯尋懺，通應淨住。戒清淨故，
定慧可期，會正因此相續不絕，故久住相，由斯而弘。」
<bf>《濟緣》</bf>釋云：「釋住持中，初科。文三學相，由入道皆始於戒。故知戒存則道行，戒廢則道喪，理數然耳。」<bf>
《卍續藏經》</bf>六四‧四七二下
說戒驗法存亡
<bf>《事鈔》</bf>云：「<bf>《十誦》</bf>云：『佛法幾時住世？佛答言：隨清淨比丘說戒法不壞，名法住世。乃
至三世諸佛亦爾。』」<bf>《大正藏》</bf>四○‧五中
<bf>《業疏》</bf>云：「所以至時常說不開者。如<bf>《十誦》</bf>云：過去佛法幾時住世，隨清淨比丘說戒法不
壞時也；未來現在，亦同此故。」
<bf>《濟緣》</bf>釋云：「次科正明中，比丘問佛三世佛法興發久近，佛因答之，止以說戒用驗存亡。方今天下，行此法者，
百無一二，縱行乖法，佛法住世，知非久矣。」<bf>《卍續藏經》</bf>六四‧四七三上
不誦戒滅法罪（40）
<bf>《南海寄歸內法傳》</bf>云：「豈有欲受戒之時，非常勞倦。亦既得已，戒不關懷。不誦戒經，不披律典，虛霑法伍，自
損損他。若此之流，成滅法者。」
<pb n="8"/>
（摘錄）<bf>《佛教大藏經》</bf>七五‧一五九
<bf>《梵網戒經》</bf>云：「若受菩薩戒，不誦此戒者，非菩薩，非佛種子。」
<bf>《太賢古迹記》</bf>云：「釋文，如是十重，受而不誦，即迷持犯，失菩薩行。既非菩薩，亦非佛種子。」
不修戒行寧自投釜
<bf>《罵意經》</bf>云：「道人除髮鬚，行乞食忍於飢渴，去家棄財產，目不邪視，守護六根，避惡因緣，為欲脫苦。惡有父
母：癡為惡父，愛為惡母。善亦有父母，三十七品經為善父，六波羅蜜為善母。復有父母：佛為父，法為母，隨佛語案法行，是為父母行
。乃至……道人不持戒不行道，居佛寺中，不如自投釜中，釜中燒一身耳，不持戒不行道，在佛寺中，燒無數身。」
（41）（摘錄）<bf>《大正藏》</bf>十七‧五三○中與五三一下
勸僧尼如法修行
初、明三性是制戒之緣
<bf>《事鈔》</bf>云：「夫教不孤起，或託三性之緣，或隨世譏而起。」
（摘錄）<bf>《大正藏》</bf>四○‧一下
<bf>《資持》</bf>釋云：「託善緣以興教者，如坐禪讀誦講導開悟，必以正命居懷，制伏煩惱，此名善法。方希名利，邪命自
居，相雖是善，反成貪毒。壞心障道，無過於此。是故大聖，興教防之。言不善緣以興教者，如十惡等體是不善，能增廣三途，增惱障道
，故大聖因過制教防之。言託無記以興教者，如草土等，體雖無記，數作不已，外彰譏醜，內增亂心，教制防約，作者犯墮。」
<bf>《大正藏》</bf>四○‧一六七下
二、明讀經受利可否（42）
<bf>《事鈔》</bf>云：「<bf>《五百問經》</bf>云：『若希望心，為人讀經說法得物，犯捨墮。無心貪不犯。』
<bf>《資持》</bf>釋云：「為利說法，即是邪命。（謂貪心求利，活自己生命，名為邪命。）無貪不犯者，貪心難識，幸勿自
欺。」<bf>《大正藏》</bf>四○‧四○四下
三、明讀經可否
<bf>《事鈔》</bf>云：「若至請家，施主令讀經者依語為之，主人口不言者，不須輒問，同類邪命。」<bf>《大正藏》</bf>
四○‧一三六中
<bf>《資持》</bf>釋云：「讀誦必待他請。今時俗舍，或有喪靈，僧徒共往，強為諷誦。無意利他，止圖齋請。重食壞法，招
俗譏嫌，識者宜誡。」
<bf>《大正藏》</bf>四○‧四○一下
四、明為師者如非（43）
<bf>《事鈔》</bf>云：「<bf>《涅槃》</bf>云：『若比丘為利養故說法，所有徒眾亦效是師。是人如是，便自壞眾
。眾有三種：一、破戒雜僧者，雖持禁戒，為利養故，與破戒者起坐行來，同其事業。二、愚痴僧者，在蘭若處，諸根不利，少欲乞食。
於自恣說戒日，教諸弟子清淨懺悔。見非弟子多犯禁戒，不能教令如法懺悔，而便與共說戒自恣。雖自持戒清淨，尚名雜僧。三、云何清
淨僧，不染利養，善知戒相。云何知重，如四重禁出家不作，作者非沙門釋子。云何知輕，如三諫能止等。非律不證者，若有讚說受用不
淨物者，不共同止。是律應證者，若學戒律不近破戒，見順律者，心生歡喜。善能解說是名律師，善解一字。』」
<bf>《大正藏》</bf>四○‧一三八中
<bf>《資持》</bf>釋云：「初、誡貪利，徒眾效師，從上所好。今時濫竊，貪利多求，聚首為非，後生倣傚，傷毀佛法，自壞
壞他。次釋三眾，初雖持戒，由心為利，與破戒同居，故云雜也。二、既少欲，應不貪利，但是根鈍不教餘人，故云愚痴。三、不染利養
。善知戒相，糾舉自他，故云清淨。如上三（44）眾，今時尚無愚雜，況清淨耶。僧宗覆滅，佛法安寄，嗚呼！」
（摘錄）<bf>《大正藏》</bf>四○‧四○四中
五、明為俗人師法
為出家人作師不易，為俗人作師更難。
<bf>《事鈔》</bf>云：「<bf>《毘尼母論》</bf>云：『若為在家人作師，教化作福，有五事：一、不應檀越舍止住
；二、不繫心貪利；三、為別別說法；布施持戒八齋等；四、不與共娛樂；五、不繫心常欲相見。』<bf>《大正藏》</bf>四○
‧一三六下
<bf>《資持》</bf>釋云：「作俗門師法，五中第三所應，餘四不應。四中，第二非利他，餘三防媟慢。」<bf>《大正藏》
</bf>四○‧四○五中
六、明俗眾不應為事
<bf>《事鈔》</bf>云：「<bf>《多論》</bf>云：『不得以華香瓔珞莊嚴具，著佛身上；得散地供養。僧亦爾。』<bf>
《資持》</bf>釋云：『<bf>《多論》</bf>，華唯得散地，不得散佛身上。』
<pb n="9"/>
（摘錄）<bf>《大正藏》</bf>四○‧四一三下（45）
<bf>《增一》</bf>云：「諸比丘，以香華散目連屍上。<bf>《僧祇》</bf>，得供養亦爾。」<bf>《資持》</bf>
釋云：「初香華散身，生存所制，死故聽之。<bf>《僧祇》</bf>亦爾，謂同上得散華香。」復次<bf>《僧祇律》</bf>
云：「若為律師法師，敷師子座，散華著上，不拂卻，不得坐。」
　　⿴口劄：以上諸文證明，若善男子，善女人，無論於何時何處，歡迎法師，莫以華圈置於頸上。若歡送法師之時，亦不得同法師行握
手禮。復次亦不得於寺廟僧房精舍舉行結婚典禮。又不得請大德法師作證婚人。若善男信女不為以上之事，即是十方諸佛大檀越，亦即是
護法菩薩摩訶薩，所得功德高逾須彌，深過巨海。清淨果報，微妙難思。以上引律論文義為道俗知過絕非。莫作說四眾過看。
七、示如法要行
所謂正戒正見正命，是佛法大綱，僧眾要行。此三種皆名為正者，俱離偏邪故。正戒是入道之基礎，無受戒時緣缺不得，受後毀破之過。
正見是滅（46）除煩惱之智慧，無邪見，執見，各異之過。正命為成道之緣，無非法允求，賣法邪意得財活命之過。具如是三種要行，
是僧尼別人內德，必具此三，方名清淨僧，能弘揚正教，住持佛法，功由斯人也。否則非僧，不能住持佛法。有願弘揚佛法者，應當修正
見正戒正命，則同住三業無不和者，方名修六和敬，能令僧種不斷。
八、明修學次第
<bf>《四教儀集⿴口註》</bf>云：「起教之次，阿含為先。修行之初，木叉為首。」
<bf>《事鈔》</bf>云：「<bf>《善見》</bf>云：『若師猶在，應聽律藏，及廣義疏。年別應受，非一過也。諷誦通
利，是名律師恭敬於律。』<bf>《佛藏經》</bf>云：『五夏以前，依人受學律藏。五夏以後，具知應學無我人法。』<bf>
《善見》</bf>云：『云何學律，謂讀誦解義也。』<bf>《大正藏》</bf>四○‧一四七中
<bf>《資持》</bf>釋云：「善見，制其廢忘，師猶在者，即得戒和尚，可從學故。設復師亡，當從依止。年別受者，持犯微細
，處斷從文，故須常學，不可暫廢。佛藏經，明其兼濟。無我人法，即經論所詮。我人即煩惱，無，即空慧。（47）善見，示其學方。
」（摘錄）<bf>《大正藏》</bf>四○‧四一五中
　　⿴口劄：現在和尚依止，且置莫論。以毘尼為師法，自己發心學律。
九、明持犯益損
<bf>《事鈔》</bf>云：「<bf>《地持》</bf>云：『三十二相無差別因，皆由持戒所得。若不持戒，尚不得下賤人身
，況復大人相報。』<bf>《大正藏》</bf>四○‧五中
<bf>《資持》</bf>釋云：「智者云，三十二相，因雖各各，論其真因，持戒精進。精進無戒，尚不得人天，況餘相耶。故知因
者，須分通別，若論別因如上所配，（如涅槃善生經等所明。）若論通因，皆由持戒。今從通意以彰戒德，故云無差別也。上三句，推果
本因。若下，舉劣況勝。以不持戒，必墮三塗，所以不得人中賤報。」
<bf>《大正藏》</bf>四○‧一八三中
十、明少欲知足行
<bf>《事鈔》</bf>云：「夫福出淨田，道起少欲。為福之家，唯重唯多。受施之者，唯少唯節。多供無厭，是為福之法。少受
限量，信行者之儀。律云：檀（48）越雖施無厭，而受者應知足也。」<bf>《大正藏》</bf>四○‧一二七中
<bf>《資持》</bf>釋云：「初文四節。上二句雙標福道之本。福是善業，必從勝境而生，故云淨田也。田有三種，三寶為敬田
，父母為恩田，貧病為悲田。田名雖通，今明對施，別指僧寶。道體清淨，少欲順道。為道之始，故云起少欲也。即四依十二頭陀等行也
。為下，次別示，初明上二句，由田淨故，發彼施心，故唯重唯多也。受下，釋次句，重興節約心，多少據物。多供下。三明合法。律下
，四引證。」<bf>《大正藏》</bf>四○‧三八八上
十一、明受施之人如非
<bf>《事鈔》</bf>云：「<bf>《善見》</bf>云：『比丘受用施物有四種：一者盜用，若比丘破戒受施，名為盜用。
二者負債用，受施之時，必須作念，不作得罪，負人信施。三者親友用，謂七學人受供。（謂初二三果及初二三四果向。）四者主用，阿
羅漢。』」
<bf>《大正藏》</bf>四○‧一二七下
<bf>《資持》</bf>釋云：「四用約事比顯。前二凡夫，持破分之。初唯薄地，二通內外二凡。後二聖人，學無學異。言盜用者
，無德輒受，同劫掠故。言負（48）債者，必償他故。言得罪者，違制教故。負信施者，酬業報故。親友用者，分屬已故。言主用者，
得自在故。」<bf>《大正藏》</bf>四○‧三八八中
十二、明受者施者俱非
<bf>《事鈔》</bf>云：「<bf>《毘尼母》</bf>云：『受人信施，不如法用，放逸其心，廢修道業，入三塗中，受重
苦故。若不受苦報者，食他信施，食即破腹出，衣即離身。若知前人無業，而施與者，能施所施，二俱為施所墮。』」
<bf>《大正藏》</bf>四○‧一二七下
<bf>《資持》</bf>釋云：「<bf>《母論》</bf>，前明受施，後辨能施。前文又二，初示結業。不如法者，或無厭治
，或將非用。入下，次明感報，上句是生報。若下，即現報。今時作惡受施，不見此相者，由有生報故也。或可現纏惡疾，有同腹破。遭
刑反俗，即衣離身。能施中，無業，謂無修德行業。知穢故施，心不清淨，亦獲苦報，故二俱墮。」<bf>《大正藏》</bf>四○
‧三八八下
<bf>《智論》</bf>：「明能施清淨，受者不淨，如是四句，若出家人無戒無慧，食於信施，入銅橛地獄，受鐵丸鐵漿二苦。」

（49）<bf>《資持》</bf>釋云：「初通簡能所，四句中，但出初句。謂施心無厭，受者貪染。第二句反上，三俱淨，四俱不
淨。四句中唯俱淨者名施，餘三非施。若下，別示所施，無戒是德薄，無慧即愚暗。銅橛地獄別名。」
<bf>《大正藏》</bf>四○‧三八八下
十三、別示俗眾要行
<bf>《大集經》</bf>無盡意菩薩品云：「無盡意菩薩言，唯舍利弗！菩薩戒清淨修治。於諸眾生不起惱害（即不殺戒清淨）。
於他財物不生竊盜。於他婦女中不生邪視。於諸眾生無有欺誑。初不兩舌，於自眷屬知止足故。無有惡口。忍粗獷故。無有綺語，常善說
故。於他樂事，不貪嫉故。初無嗔恚，忍言惡故。正見不邪，賤餘道故。深信於佛，心不濁故。信順於法，善觀法故。信敬於僧，尊重聖
眾故。五體投地，志念佛故。五體投地，思惟法故。五體投地，宗敬僧故。堅持禁戒，一切無犯，乃至小禁不放捨故。」（摘錄）<bf>
《大正藏》</bf>十三‧一八九下
<pb n="10"/>
此段經文發明十善戒及四不壞信。十善戒法，是行菩薩道之根本。
（51）<bf>《婆沙論》</bf>云：「菩薩若入寺，應行諸威儀，恭敬而禮拜，供養諸比丘，是在家菩薩若入佛寺，初欲入時於
寺門外，五體投地應作是念：此是善人住處，是空行者住處，無相行者住處，無願行者住處，（以上是說此佛寺僧房，乃是諸比丘修行空
，無相，無願三解脫門之所，應恭敬禮拜。）此是行慈悲喜捨者住處，此是正行正念者住處，乃至若見比丘修行四念聖所行處，持戒清淨
，讀誦經法，精思坐禪。見已恭肅敬心禮拜親近問訊。」<bf>《大正藏》</bf>二六‧六一下
以上經論二段文義顯然明白，<bf>《大集經》</bf>教在家菩薩，精修十善戒法。並四不壞信，謂佛法僧戒。<bf>《婆沙論
》</bf>文義，教在家菩薩恭敬僧，以住持三寶之期，佛法二寶全賴僧弘，在家受歸戒及菩薩戒者，亦是出家菩薩比丘以法接引入於
佛門。有少數居家二眾，自己心行謂信佛信法，而不信任僧者，宜自深思。
　　⿴口劄：以上引經律論數段文義，為四部眾離過，而非說四眾過，幸深研之，蓋
純為法為人耳。
末法時人不持戒（52）
<bf>《資持》</bf>：「言學處者，是修行者所依處故（指戒而言）。」
<bf>《大正藏》</bf>四○‧二七三中
<bf>《大集經》</bf>四十、護持品云：「何者名為末法世時？謂讀誦人無，不依於波羅提木叉道中行。若不坐禪，則不能得於
三摩提，乃至不得第四之果，乃至不得寂滅三昧，是名則為末法世時。」<bf>《大正藏》</bf>十三‧二六七上
末法佛弟子毀淨命者多
<bf>《資持》</bf>云：「今時講士，多尚乞求，諂笑趨時，巧言媚俗，或厚餉遺，豈避污家！或勤請謁。寧知屈道。不識者詐
識，非親者強親。口說多方，心謀百計，終朝役慮，畢世勞形。一言蔽諸，無非愛物，雖云為眾，實乃治生！未知祝髮壞衣意圖何事，講
經談律目矚何言。諒乎惑業日增，故使奔趨忘倦。可謂徒生徒死，深嗟不覺不知！請細覽斯文，反求諸己，忠言逆耳，當自深思。嗚呼！
」
<bf>《大正藏》</bf>四○‧二八二下
為師教誡弟子文（53）
古德誡諸弟子嘉言：「卿已出家，號曰息心，穢雜不著，惟道是欽。志參清淨，如玉如冰。當修經戒，以濟精神，眾生蒙祐，并度所親。
如何無心，隨俗浮沉，縱其四大，恣其五根。道德遂淺，世事更深！如是出家，與世同塵。今故誡約，幸有開神。」<bf>《大正藏》
</bf>四八‧一○五一上
不為利養故說法
經云：「舍利弗！迦葉佛說：『未來世中，釋迦牟尼佛諸弟子眾，以利養故，為諸白衣說第一義空。乃至善法欲少，但樂利養，實是愚自
謂有智。』」
知量受供莫積聚
<bf>《佛所行讚經》</bf>大般涅槃品第二十六：
順法資生具　應當知量受　受則不積聚　是則略說戒
為眾戒之根　亦為解脫本　依此法能生　一切諸正受（54）
一切真實智　緣斯得究竟　是故當執持　勿令其斷壞
戒淨不斷故　則有諸善法　無則無諸善　以戒建立故
已往清淨戒　善攝諸情根　猶如善牧牛　不令其縱暴
不攝諸根馬　縱逸於六境　現世致殃禍　將墮於惡道
譬如不調馬　令人墮坑陷　是故明智者　不應縱諸根
<bf>《大正藏》</bf>四‧四八上
近白衣家五過
<img n="V\V094.png"/>
出家人破戒賢劫中得度（55）
<bf>《大悲經》</bf>云：「佛言：阿難！我為一切天人教師。憐愍一切諸眾生者，於當來世法欲滅時，當有比丘、比丘尼，於
我法中得出家已。手牽兒臂而共遊行，從酒家至酒家，於我法中作非梵行，彼等雖為以酒因緣，於此賢劫一切皆當得般槃。」<bf>《
大正藏》</bf>十二‧九五八上
<pb n="11"/>
<bf>《地藏十輪經》</bf>云：「爾時世尊而說頌曰：
『瞻博迦華雖萎悴　而尚勝彼諸餘華　破戒惡行諸比丘　猶勝一切外道眾。』」
<bf>《大正藏》</bf>十三‧七三七上
破法輪僧
一、主破。
二、伴破。
三、助破。
<bf>《戒疏》</bf>云：「故<bf>《成論》</bf>云：『破僧最大惡，別離三寶故。離僧壞佛，（56）毀法寶故。又
於佛所，起嫉妒心，違轉正法，復惱大眾，乃至三千界內禪誦不行故。』」
<bf>《行宗》</bf>釋云：「成論獨證破僧，丈有二義。初約壞滅損境明重，又下約心起心違惱明重。禪誦即諸觀法，一化境中
，道行退失或復不進，故云不行。」
<bf>《卍續藏經》</bf>六二‧二八六下
<bf>《戒疏》</bf>云：「破僧雖口說，言了未結罪。要待前人忍，方成其破輪也。」佛在具五，滅後唯三無法輪主故。<bf>
《卍續藏經》</bf>六二‧二八七上

<img n="V\V095.png"/>
發願學戒復興佛法（57）
　　⿴口劄：南宋──自高宗南渡凡七主一百四十九年。
　　元──金滅未名元凡九主九十三年。
　　明──凡十六帝二百七十六年。
　　清──凡十帝二百六十八年。
　　宣統──三年。
　　　　中華民國──六十六年，除南宋七十五年，共計七百餘年已上，俱濫授
戒，願當今僧尼學戒，自誓受戒，令正法復興。
<h3>乙二、匡正時弊</h3>
僧尼同住違經戒（女尼不得與男僧同住）
<bf>《佛說四輩經》</bf>云：「佛言：若有女人，出家除髮為道，以去愛欲。當專精靜處，不得與出家男子同廟止。若行師受
當有等類，不得獨往稟受。常（58）當晚出早還。（謂早粥後名晚，午前還寺名早，乞食可知）不得妄出廟宿止。但得教受女人，不得
教受男子。所著衣服，不得刻繒帛綵色苾芬，不得輕言戲笑，不得貪財寶物，戒行清淨，名為出家道人。若輕言戲調，未語預笑，必志不
寂，意行穢濁，惡口罵詈，輕言不節，不能靜處，憍慢自大，不自檢勅者，雖復出家，故是賤人，非出家弟子也。」
<bf>《大正藏》</bf>十七‧七○五下
　　⿴口劄：引文證成四眾道場非法，我國僧尼違教者多
<bf>《大愛道經》</bf>云：「比丘比丘尼，不得相與並居同止。設相與並居同止者，為不清淨，為欲所纏，不免罪根，堅當自
制，明斷欲情，憺然自守。」
<bf>《大正藏》</bf>二四‧九四六下
又經云：「比丘尼若受檀越請食，當如法食。有三事：一者，不與比丘僧共會坐而食。二者，不得與優婆塞共會坐食。三者，不得持食用
啖年少優婆塞，是為比丘食如法也。」<bf>《大正藏》</bf>二四‧九五○下
<bf>《訶欲經》</bf>云：「女色者，世間之枷鎖；凡夫戀著，不能自拔。女色者，世間之重患；凡夫因之，至死不免。女色者
，世間之衰禍；凡夫遭之，無厄（59）不至。行者既得離之，若復顧念，是為從地獄出，還復思入。」
<pb n="12"/>
　　⿴口劄：比丘寺廟中，聽沙彌法、形二同，發心欲出家的男子，修淨行的優婆塞
（男子淨人）住。淨人者，謂造飲食等工人，比丘不許做飲食，以彼負擔勞作，使出家人持淨戒，故名為淨人，比丘不畜女淨人，比丘尼
寺舍，例此可知。沙彌尼不得與男子共行同道相隨，不得與男子沙門比房（隔壁）同寺住。
　　⿴口劄：釋迦世尊，由大慈門流出大毘尼藏，與樂拔苦，歎莫能窮。凡聖同遵，
令法久住。四眾同居，違教禍生。
僧尼聚談行非法
經云：「於當來世，諸比丘等，於聚落間或阿蘭若。與比丘尼聚集言談，彼比丘及比丘尼，多生染心，生染心已共行穢事。由行非法，退
失菩提及以善趣，墮大危險，趣于惡道。
<bf>《僧護經》</bf>云：「爾時世尊，重告僧護，以是因緣，我今語汝：在地獄中，出家人多，白衣少。所以者何？出家之
人多喜犯戒，不順毘尼，互相（60）欺凌，私用僧物等。」<bf>《大正藏》</bf>十七‧五七一上
比丘比丘尼莫同住一寺
　　⿴口劄：
若真修道人　宜遵佛制法　當各居分住　或居寂靜處
依善師良友　淨行易成就　若住尼寺舍　諸根戒難護
與女同床坐　同器共飲食　語言共戲笑　要期同路行
與尼同房宿　房中互坐臥　同尼屏處坐　及尼露地坐
輕戒常違犯　重戒不易持　犯一波逸提　不悔墮泥犁
遷居一眾寺　或居山林中　戒淨定慧生　令佛法久住
比丘知法律　負起教授尼　求一同伴者　共往尼眾寺
若自往無伴　白衣生疑計　誹謗流音言　自他俱不利
寺舍道俗男女雜居違法
<bf>《佛說四輩經》</bf>云：「佛告諸弟子，吾今所出經法所可教誡，皆自各守（61）其意念。末世毒然之時，四輩弟子，
若出家，若居家修道，皆狂醉眾色。不復承用佛經法，專愚自用，便使吾道薄淡，令世人謗訕吾道，信是弟子傲慢所致。」
<bf>《大正藏》</bf>十七‧七○五中
　　⿴口劄：<bf>《優婆塞戒經》</bf>受戒品云：「若優婆塞受持戒已，獨宿尼寺，是優婆塞得失意罪，不起墮落，不淨有作
。」優婆夷例知。又比丘寺廟不許僱女淨人，尼眾寺舍不聽僱男工人。由此看來，暫宿尚且不可，長住當是罪過無量矣。
　　⿴口劄：居家男女有別，人之大倫。禮云：男女授受不親，叔嫂不通問。男子八歲就外傅，不與姊妹同起居、共飲食。所以防微杜漸
，理當如此。居家為家長者，於男女之際，要時刻防察，都不能疏忽。出家僧尼，是頓捨恩受，遠塵離垢，精修梵行，為世良田。若四眾
道俗男女同居道場，於外相、僧尼同住一寺舍之中有違佛制。據內而論，護諸根戒不易成。一般寺廟僧尼男女不別者，應當分居，以維護
佛教之尊嚴也。
　　⿴口劄：切莫創立四眾同居道場，違佛制教故。港九地區有少數天主教徒，（62）尚言中學男女合校，不易用功。若建立四眾同住
道場，攝護諸根戒難成，易招誹言流語。或發生毀禁不善之行，內外兩損。發心捐款造寺者，獲純淨功德，無有是處。
比丘不可度尼眾
<bf>《沙彌尼離戒文》</bf>云：「佛言：『觀見人間，上至二十八天，下至十八地獄，皆苦無樂，故結戒以訓後生。』佛告諸
弟子：『為道至難，能去家，斷絕六情，受佛重戒，捐棄愛欲，有其然者少。』佛告諸弟子：『汝慎莫妄度沙彌尼，女人姿態難保，悅
在須臾，以復起惡意。譬如水泡一起一滅，無有常定。能見人根，觀其大行，見其宿罪，今以盡度。便得道者，急當度之。自非菩薩、阿
羅漢，不可度尼。』」<bf>《大正藏》</bf>二四‧九三九中
比丘入尼寺無事犯墮罪
<bf>《事鈔》</bf>云：「<bf>《五分》</bf>：無緣入尼寺，步步墮（教授比丘尼眾事緣。<bf>《五百問》</bf>
云：有緣在尼界得宿，不得入房（有緣者謂比丘不得夜行也）。）（63）
<bf>《資持》</bf>釋云：「律論所制（謂五分律，五百問論），皆謂避世譏疑，遠離欲染也。<bf>《大正藏》</bf>
二四‧一四八三上
　　⿴口劄：以律論文證四眾同一寺住，比丘請比丘尼為監院，比丘於尼眾寺舍陛座為住持，比丘尼作比丘僧寺住持，皆大違佛制。以愚
教故，不自覺知。更重增不學無知罪。
普勸僧尼眾切莫起貪心
<pb n="13"/>
<bf>《成論》</bf>云：「貪心能破戒皮、定肉、慧骨、微妙心髓。」
又<bf>《法苑珠林》</bf>云：「譬如海中船　貪重故沉沒　佛法斯亦然　利養故毀盡」
　　⿴口劄：盜戒難持而易犯，雖犯而不知，如有出家人，「若至外寺、私有人畜、用僧物者犯重。以施主擬供當住處僧，不供別類，非
福田故。僧家畜犯吉羅罪。」今時禪講，殊不避此，可為悲哉。現在知法律者無，禪講者稀，跑應訃者多。能令正法住世之法，是一般僧
尼遠離之境，悲夫！古德誡眾云：「汝既出家，如囚免獄。少欲（64）知足，莫貪世榮。志存無為，得在佛法，十生九死，亦莫拋棄。
」
僧尼莫住繁華地
　　⿴口劄：一般出家人，三無漏學尚未成辦，止宜居清寂之處易自利。偈曰：
身居繁華地　出家眾不宜　諸根戒難護　逢緣易著迷　縱身口不違　意地不淨思　三業淨成聖　不淨墮泥犁
尼眾廣律文云：若比丘尼共男子、童男，同床坐，共一器，食犯此惡行，驅擯。
　　⿴口劄：謂被驅出寺舍以外。現在比丘尼眾，缺乏能擯者，設有能擯者，被驅尼眾亦從教被擯，若如是者，尼眾寺舍成真空無人住。
況一般比丘尼犯獨宿，獨入村落，觀聽音樂看影劇。染心視男人，尚結罪作惡。犯罪累累，覺知者稀無。違佛教育者諸苦生，順佛制者樂
生。放棄都市莫住社區樓房，白衣俗人住於上邊，三寶居下，都不知恥。
復以偈文勸懺悔（65）
　　⿴口劄：
哀愍毀戒者　生報惡趣苦　若不能持戒　將犯捨戒出
佛大慈方便　聽捨戒七度　再來受具戒　亦能證解脫
若已犯重戒　誠意發露悔　僧為作法懺　罪滅戒得復
毀重覆不懺　名污道沙門　犯重戒受施　獲罪尤嚴重
願諸僧尼等　持戒護戒體　戒淨定慧明　佛法得久住

<h2>甲二、奉持違犯章（66）</h2>
略述持犯二名
<bf>《資持》</bf>云：「持犯名義，持謂執持，犯謂侵犯，並從本受，而建斯名。」
<bf>《大正藏》</bf>四○‧三三一中
<bf>《事鈔》</bf>云：「律宗其唯持犯，持犯之相實深。」
<bf>《大正藏》</bf>四○‧九一上
<bf>《資持》</bf>釋云：「言其唯者，此有二釋，謂依體起行，行有違順，遂分持犯。機緣非一，制等塵沙，攝為能詮，號毘
尼藏。考其本制非別所明，此通約教本釋也。又<bf>《四分律》</bf>，初列僧尼戒本是止持，翻成作犯。後二十犍度等是作持
，違則止犯。」<bf>《大正藏》</bf>四○‧三三一中
正明持犯體（67）
<bf>《戒疏》</bf>云：「言能持者，即心為體。身口是具，不名為業。若不思慮，不成持犯。」<bf>《行宗》</bf>
釋云：「能持體中，初科，雖通指心，正取思業。」
<bf>《卍續藏經》</bf>六二‧二二九下
<bf>《戒疏》</bf>云：「故<bf>《成論》</bf>云：『是三種業，皆但是心。離心無思，無身口業。』又云：『身口
者，乃是造善惡具，非善惡業體。』<bf>《行宗》</bf>釋云：『次科，<bf>《成論》</bf>由是當宗，故可為證。皆
是心者，此指意識，猶通四陰。若據成業，須至行心。行即意思，以思從心起，身口二業，復由思成。今從業本，故言心耳。』」
<bf>《卍續藏經》</bf>六二‧三三○上
列相功能
<bf>《行宗》</bf>云：「夫戒本列相，為指行途，使犯相精明，持心易就。」
<pb n="14"/>
<bf>《卍續藏經》</bf>六二‧一六三上
止作二持（68）
<bf>《行宗》</bf>云：「事有二種，止作兩殊。止則離非，作唯營善。行斯二者，即成二持，此中所云，即止持事也。」<bf>
《卍續藏經》</bf>六二‧一六三下
所持犯體總舉
<bf>《戒疏》</bf>云：「言所持者，收二種持，就制聽兩教，交絡互明。」<bf>《行宗》</bf>釋云：「但云持者。
下列四行，合須云犯，或是語略，或可翻持，自可明故。下約制聽二門，止作互歷，故言交絡。」<bf>《卍續藏經》</bf>六二
‧二三○上
<bf>《戒疏》</bf>續云：『先出二教之意。』<bf>《行宗》</bf>釋云：『先出二教者。今明持犯，唯據律藏，文雖
浩博，不出制聽。特異古師，濫通餘行，故須先示二教大綱。』
<bf>《戒疏》</bf>續云：『言制教者，禁諸出家，有惡皆斷，名制止也；有善斯習，名制作也。若斯以明是大略也。若違此二
，雙結兩罪，並由制成，故號（69）制教。』<bf>《行宗》</bf>釋云：『制教中，初示二持。未陳別相，通舉總意，故云大
略。若下明兩犯，制止反作，制作反止，皆名違教，一一結罪。』
<bf>《戒疏》</bf>續云：「言聽教者，作與不作，一切無罪。』<bf>《行宗》</bf>釋云：『聽教中，如造房畜長，
必不俯從，乃成上行。依開而作，自攝下根，今望作不作邊，故言無罪。然至作時，還須依教，房舍尺量，長衣日限，違則有罪。』
<bf>《戒疏》</bf>續云：『故<bf>《地持》</bf>云，有罪行者制，無罪行者聽。文成證也。』<bf>《行宗》</bf>
釋云：『引證中。行字平呼，謂造作也。』」
<bf>《卍續藏經》</bf>六二‧二三○下
約三心明止持
<bf>《事鈔》</bf>云：「三、明成就處所。先約心辨，止持有二：一、無惡來污，明止持；行前三心，得有止持。（謂識想受
等，此三非業，流入行心方成別因，故分二也。）由本有戒體，光潔無違名持。受體是記，三心無記也。」
<bf>《大正藏》</bf>四○‧九一下
單意不名持犯（70）
<bf>《戒疏》</bf>云：「若爾，何故律云，發心作、心念作，皆名犯者？」
<bf>《行宗》</bf>釋云：「難通中，以二文相違，故須簡辨。問：發心心念，為同為異？答：上是方便，期成彼事；下是果頭
，如惡覺默妄，染看女人等。」
<bf>《卍續藏經》</bf>六二‧二三三下
犯重戒不共住
<bf>《十輪經》</bf>云：「優波離！譬如大海不宿死屍，我聲聞僧諸弟子眾亦復如是，不與破戒惡行苾芻死屍共住。」<bf>
《大正藏》</bf>十三‧七三九中
　　⿴口劄：應捨本居，別住餘處。
持戒福田破戒虛受
<bf>《大集經》</bf>日密分、護法品云：「若無量僧悉破禁戒，但令五人清淨如法；若有施者得福不可稱計。何以故？以有護
持佛法者故，憐愍一切諸眾生（71）故，其心平等無二相故。破戒比丘雖在眾中，受取信施，不得安樂。何以故？破禁戒故，不如法故
。如是人者，一切十方無量諸佛所不護念；雖名比丘，不在僧數。何以故？入魔界故。持禁戒者，即佛弟子；毀禁戒者，即魔弟子，我都
不聽毀戒之人，受人信施，如葶藶子，何以故？是人遠離如來法故。」
（摘錄）<bf>《大正藏》</bf>三一‧二一五中
當嚴持所受戒
<bf>《本事經》</bf>云：「出家而破戒，二俱無所成。謂失在家儀，及壞沙門法。寧吞熱鐵丸，烊銅而灌口，不受人信施，而
毀犯尸羅。諸毀犯尸羅，無悔無慚悔。多受人信施，定當生地獄。諸有智慧人，應堅持淨戒。勿受人信施，而毀犯尸羅。」
<bf>《大正藏》</bf>十七‧六八二中
不修戒行毀滅佛法
<bf>《當來變經》</bf>云：「爾時世尊，告諸比丘，將來之世，當有比丘，因有一法不從法化，令法毀滅不得長益。何謂為一
？不護禁戒，不能守心，不修（72）智慧，放逸其意。唯求善名，不順道教，不肯勸慕度世之業，是為一事，令法毀滅。」
佛告比丘：「復有二事令法毀滅，何謂為二？一、不護禁戒，不攝其心，不修智慧，畜妻養子，放心恣意，賈作治生，以共相活。二、伴
黨相著，僧奉法者欲令諂墮，故為言義謂之諛諂。內犯惡行，外佯清白。是二事，令法毀滅。」
<bf>《大正藏》</bf>十二‧一一一八上
<pb n="15"/>
受戒持毀果報有異
<bf>《正法念處經》</bf>云：「有垢戒者，生於天中（謂身口雖不犯戒；念欲，欲為破戒事。此人亦是希有）。無垢戒者，至
於涅槃（謂護諸根戒成就，一念相應破見思、塵沙、無明，證得三乘聖道）。世間戒者，則有流動（仁義禮智信，不出六道輪迴）出世間
戒，則無流動（謂佛為三乘人所制之戒，滅三種煩惱，二種生死故。）又云：「意受持戒故，師則能與戒（謂受戒者，預發心、受後堅持
，寧捨命不毀犯戒，授戒有戒，能施與戒，又從師得名受，自清淨名持）。無心諂受戒，必定入地獄（謂受戒者，不先發願，受已堅持，
以（73）無願故，毀戒墮苦）
（摘錄）<bf>《大正藏》</bf>十七．一四二下
破戒污佛家
<bf>《法海》</bf>云：「若受佛戒，不能護持，則欺諸佛。是污佛家。何以故？受戒時生佛家中，破戒欺諸佛，名污佛家。
二縛者：一、著諸見縛；二、貪利縛。二障法者：一親近白衣；二、疏遠善人。二垢法者：一、忍受諸煩惱；二、樂諸檀越知識。二瘡法
者：一、見他人過；二、自藏其過。二坑法者：一、毀壞正法；二、破戒受供。二燒法者：一、以穢濁心而著袈裟；二、受淨戒者供給。
<bf>《蕅益大師全集》</bf>三‧一九二六
犯戒罪緣起
<bf>《法海》</bf>云：「罪緣起有四種：一、無知，二、放逸，三、煩惱疾利，四、無恭敬心。」<bf>《蕅益大師全集》
</bf>三‧一九三八
寧捨身命不破戒（74）
<bf>《大乘戒經》</bf>云：「若諸比丘等，於佛法中求解脫者，遠離一切惡苦惱法。如佛所說，寧捨身命而趣無常，不得縱心
犯其戒律。若人捨命只壞一生，若復破戒，令百千萬生沈淪惡道。若人持戒，當得見佛。戒為最上莊嚴，戒為最上妙香，戒為歡喜勝因。
戒體清淨如清冷水，能除熱惱。持戒得名聞，持戒獲安樂。佛言：比丘！若犯律儀，譬如盲人不見眾色，亦如無足不能行道。遠離涅槃，
不到彼岸。若持戒人，成就一切法寶。若破律儀，則捨一切善法。佛言：比丘！女人無信，不可親近。王恩雖勝，不可恃怙。水沫無實，
不可撮摩。富貴無常，不可久住。色相如華，須臾變異。壽命如熟果，不可久停。寧食毒藥，不得飲酒。寧入大火，不得嗜欲。」
（摘錄）<bf>《大正藏》</bf>二四‧一一○四上
犯七種罪皆墮無間地獄
<bf>《事鈔》</bf>云：「<bf>《觀佛三昧經》</bf>云：『有七罪，一一經八萬四千，入阿（75）鼻獄。一、毀
無十方佛（絕所依）。二、斷學般若（杜智解）、三、不信因果（撥正信）。四、用僧物，極重於三寶物。五、犯重食他信施。（上二盜
勝境。僧物重於三寶者，僧物有四，今簡常住常住為最重故。信奉者施，故云信施，犯重非僧，食則成盜。）六、污比丘尼。七、於六親
所行不淨。（上二凌辱尊上。準經污尼語通染淨；若論戒障，必約淨境。六親者，據經但云姊妹親戚；今文易之，使通收故。）請將七過
反照身心，倘曾有犯，寧不畏乎。』」
<bf>《大正藏》</bf>四十‧九六下
犯重戒受施墮於阿鼻獄
<bf>《佛藏經》</bf>云：「『舍利弗，我今語汝。若人一日殺百千萬億眾生；一日偷盜百千萬億金銀寶物；邪淫者晝夜不息；
妄語者常欺誑人，口業不淨，無一實語；兩舌者常破和合，亦助破者；惡口者口常惡逆，乃至不說柔軟一語，綺語者無有根本，人問此事
以餘無量語言忤亂；貪嫉者於他物中，生非法心；瞋恚者無有因緣橫起瞋恚，懷恨滿心；邪見者樂行非道。舍利弗！於意云何？若人成就
如是不善法者，罪為多不？』『甚多，世尊！』『舍利弗！我今語汝，（76）若人百歲成就如是十不善法罪，破戒比丘一日一夜受他供
養，罪多於彼。何以故？是殺生者，多人所知，多人所識，人所惡賤，人皆知是殺生奪命者。罪人穢濁，是染污者，不善無德，人所離者
。又舍利弗，殺生之人多奪他命，或生厭心自知不是，當得罪報。人皆知惡，無戒穢濁，於此人所不望功德，乃至析毛百分之一，況謂福
田而供養之。又舍利弗，是殺生之人，其家妻子，人皆知悉不共恭敬，尚不令坐，何況供養。殺生之人，以財自活養育妻子，或時供養沙
門，以此業報，得遇賢聖比丘、比丘尼為說道法，教離殺生，捨其殺業，於佛法中而得出家，無有障礙。得出家已，近善知識，得無學聖
果。是人現世輕受罪報。不障聖道，得免三塗。』」
<bf>《大正藏》</bf>十五‧七九一下
持犯名字依受體立
<bf>《戒疏》</bf>云：「就初門中，言名字者。持有兩種，犯亦同然。各有止作，例分為四．」<bf>《行宗》</bf>
釋云：「名字中，名即是字，無別所以，不必強分。然須先了二名，並依受體而立。由本受時，不出二心：一者斷惡，二者修善。所發業
（77）性，即本願體。隨中守護，對分兩持。違反本受，即成兩犯。」
<bf>《卍續藏經》</bf>六二‧二二八上
明止作二持
<bf>《戒疏》</bf>云：「先明二持，所言止者，方便正念，護本所受，禁防身口，不造諸惡，目之為止。止而無違，戒體光潔
，順本所受，稱之曰持。持由止成，號止持戒。如初等篇，可以自明。此對不作惡法為宗。」
<bf>《卍續藏經》</bf>六二‧二二八上
與犯法明二行
<bf>《戒疏》</bf>云：「若舉犯法，以明犯行。順犯法成，違聖制意，（佛說戒本，但明犯相，依相而行，是順戒本。聖制欲
使違犯。）舉彼犯法，明不犯行。違犯法成，順聖制意。（文中雖列婬盜犯夷，我不婬盜，豈非違法。）<bf>《行宗》</bf>釋
云：「違順中，犯法為二：初約作犯明犯行。（⿴口註中。初示順法，作犯之行，與教合故。聖下明違意，戒本顯犯，意在持故。）舉下
，次約止持，明不犯（78）行。（⿴口註中。示上違法，止持之行。反犯相故，不釋順意。）」
<bf>《卍續藏經》</bf>六二‧二五五下
非法非律，並據秉法設諫為言。法雖不非，事乖軌度，故名非法。又非理折伏，而非攝調，故云非律。不是聖說，出惱臆也。
三寶財物難掌
<bf>《盜戒釋相概略》</bf>云：「問：『掌理三寶物，應須知何人耶？』答：『<bf>《事鈔》</bf>引<bf>《寶
梁》</bf><bf>《大集》</bf>等經云：僧物難掌，佛法無主，我聽二種人掌三寶物：一、阿羅漢，二、須陀洹。所以爾者
，諸餘比丘戒不具足，心不平等，不令是人為知事也。更復二種：一、能淨持戒，識知業報，二、畏後世罪，有諸慚愧及以悔心。如是二
人自無瘡疣。<bf>《事鈔》</bf>又云：『若不精識律藏，善通用與者，並師心處，多成盜損。』<bf>《弘一律師全集》</bf>
二冊
破戒人之相貌
<pb n="16"/>
<bf>《資持》</bf>云：『<bf>《大方等日藏經》</bf>『佛告頻婆娑羅王，破戒之相，所謂不（79）樂供養三寶和
尚阿闍梨，亦不信重，乃至常貪利養名聞等事。亦盜眾僧等物，是破戒相，失比丘法，應當擯出。破戒之人無有慚愧，以盜心，取彼僧
物，以為己有。如法比丘，遣令出眾。若不出者，應告國王有勢者，驅逐令出。』』
<bf>《大正藏》</bf>四○‧二七八上
盜僧財物罪最重
<bf>《事鈔》</bf>云：「然盜通三寶，僧物最重。隨損一毫，則望十方凡聖一一結罪。故諸部，<bf>《五分》</bf>
中，多有人施佛物者，佛並答言，可以施僧，施僧得大果報。」（以佛在受利養僧中，不在羯磨僧中故。）又<bf>《方等經》</bf>
云：『五逆四重，我亦能救，盜僧物者，我所不救。』<bf>《五百問》</bf>云：『負佛法僧物，縱償還，入阿鼻，而得早
出。何況不償者，永無出期。』」
三因緣退善道
經云：「吾從世尊，聞如是語。比丘當知，三因三緣，令諸有情，希求利養生多過患。云何為三？一者貪欲為因為緣，令諸有情希求利養
生多過患。（80）二者著為因為緣，令諸有情希求利養生多過患。三者受用不見過患為因為緣，令諸有情希求利養生多過患。汝等比
丘，不應起此三因三緣，希求利養生多過患。有諸比丘，具此所說三因三緣，往施主家，求勝利養，或時其家，忽遽無賴，見已慼然，默
不敬問，不起承迎，不延就座，不共談論。彼見此相，便起念言，此施主家，恆相敬待，誰所詭，頓使其然。由此因緣，便於彼所，不
忍不悅，起恚害心，或發身語惡不善業，因斯墜墮諸惡趣中，受不愛果。比丘當知，我觀世間，諸有情類，或由利養擾亂其心，身壞命終
，墮諸惡趣，生地獄中，受不愛果。我觀世間，諸有情類，或由衰損擾亂其心，身壞命終，墮諸惡中，受不愛果。我觀世間，諸有情類，
或由利養，及以衰損，擾亂其心，身壞命終，墮諸惡趣，生地獄中，受不愛果。所以者何？愚癡凡夫，被諸利養，先破其膜；既破膜已，
復破其板；既破板已，復破其肉；既破肉已，復破筋，斷筋已，復破其骨；既破其骨，復破髓腦，然後方住。是故汝等，應如是學，
我當云何，不被利養擾亂其心？我當云何，不被衰損擾亂其心？我當云何，不被利養及以衰損擾亂其心？獨處空閒，勤修聖行，速證無上
常樂涅槃。汝等比丘，應如是學。爾時世尊，重攝此義，而說頌曰：（81）
由三種因緣　希求諸利養　壞種種功德　及退失人天
諸有聰明人　遇利養衰損　其心善安定　不動如山王
常靜處安然　正觀諸法義　深修細智見　證常樂涅槃」
婬戒罪重處罰
<bf>《梵網戒疏》</bf>云：「<bf>《智論》</bf>云：『婬欲雖不惱眾生，心繫縛故，為大罪也。』
」<bf>《大正藏》</bf>四○‧六二○下
又云：「破婬戒約數者有五種：一、暫犯生怖，即悔永斷。二、數犯，自後懺之斷。三、數犯數懺，連綿不斷。四、犯已相續，終身不改
。五、見犯為益，無持戒心，無懺悔意，執犯為是，以畢竟終身。以上皆前輕後重可知。」
<bf>《大正藏》</bf>四○‧六二一下
犯戒三種罰：一、犯輕罪者訶；二、犯中罪者治罰；三、犯重罪者擯棄。
　　⿴口劄：現在各寺舍僧數少不成僧，縱有四比丘以上之寺舍，不知法律亦不成僧
。以此造成犯婬盜事，都無恭敬佛法僧戒之心，於伽藍內，恣行婬欲，罪大惡極。（82）
佛制比丘等犯重戒，四眾弟子有責擯除；而四眾弟子不知，亦無力量；若犯戒者粗惡，可向國王大臣說，將犯戒惡人，逐出國界有佛法處
。
伐樹絕根之法，將山門封閉，彼女犯境來，不許進入。若不聽犯者收徒弟，准女人入寺舍，彼心境緣具，亦成違法犯行。又者，寺舍作白
衣男女宿舍者，是一種大錯誤，彼要負起破壞佛法之全責。以凡夫具有隨眠煩惱，伏於藏識之中，若接近女色犯境，無慚愧貪欲心生，成
犯。
犯非時食得重罪
<bf>《沙彌十戒儀則經》</bf>偈曰：
「佛說出家人　過失宜遠離　若受齋食時　不得過中午
　日出至午前　可許受齋飯　非時而吃食　佛說得重罪」
<bf>《大正藏》</bf>二四‧九三六中
　　⿴口劄：我國出家五眾，若食魚肉，白衣居士見聞，受嚴重譏毀。若非時受食，
白衣見知，譏嫌雖有亦輕微。譏嫌輕重莫論，遵守佛制為最。（83）
　　⿴口註：南傳佛教與我國不同，白衣居士以魚肉供養出家人，以為種福。若
出家人過中午受食，白衣居士聞知，則不供給此過中午受食之出家人。我國大小乘教，皆言：若不斷肉，無慈種子；若不斷婬，無清淨種
。
持戒的利益
<bf>《大寶積經》</bf>云：「第二，持十善業戒者，有五事利益：一、能制惡行；二、能作善心；三、能遮煩惱；四、成就淨
心；五、能增長戒。若人善修不放逸，八萬四千無量戒品皆悉在十善戒中。」
<pb n="17"/>
<bf>《月燈三昧經》</bf>云：「佛言：若有菩薩能淨持戒有十種利益。何等為十？一、滿足一切智；二、如佛所學而學；三、
智者不毀；四、不違誓願；五、安住於行；六、棄捨生死；七、慕樂涅槃；八、得無纏心；九、得勝三昧；十、不乏信財。」
<bf>《大正藏》</bf>十五‧五八四上
<bf>《六度集經》</bf>云：「復有四種持戒具足智慧，何等為四？一、持戒常演說法；二、持戒常勤求法；三、持戒正分別法
；四、持戒迴向菩提。」
受戒敬持離苦得樂（84）
「夫三界無安，猶如火宅。拔苦與樂，必須崇戒。經喻多種，且述三五：能涉遠路，喻之腳足；勝持一切，喻之大地；生長萬物，喻之時
雨；普療眾病，喻之良藥；能消飢渴，喻之甘露；接濟沈溺，喻之橋樑；運度大海，喻之浮囊；照除昏暗，喻之明燈；防非止惡，喻之聖
戒；歸趣尸羅，莊嚴法身，喻之瓔珞。如是之喻，亦有無量。豈不敬之，勵意奉持也。」
持益毀損
<bf>《涅槃經》</bf>云：「欲見佛性，證大涅槃，必須深心，修持淨戒。若毀淨戒，是魔眷屬，非我弟子。」
又<bf>《大品經》</bf>云：「我若不持戒當墮三惡道中，尚不得人身，況且能成就眾生，淨佛國土，具一切智。」
<bf>《智論》</bf>云：「若求大利，當堅持戒，如惜重寶，如護身命，以戒是一切善法住處。若能持戒，香聞十方，名聲遠布
，天人愛敬，所願皆得。持戒（85）之人，壽終之時，風刀解身，筋斷絕，心不怖畏。」
（摘錄）<bf>《大正藏》</bf>二五‧一五三中
<bf>《地持論》</bf>云：「三十二相無差別因，皆持戒所得。」
<bf>《成論》</bf>云：「道品樓觀，以戒為柱。禪定心城，以戒為郭。度生死河，以戒為橋樑。入善人眾，以戒為印。」<bf>
《大正藏》</bf>三二‧三五一中
受戒隨行之別
<bf>《業疏》</bf>云：「問曰：何名受隨？答曰：言受戒者，創發要期，緣集成具，納法在心，名之為受。即此受體，能防非
義，故名為戒。謂壇場起，願許欲攝持，未有行也。」<bf>《濟緣》</bf>釋云：「釋受名中三，初釋受義，要期是心，緣集即
境，納
法在心，即心境相應。即下次示戒義。謂下結斷分齊。」
<bf>《業疏》</bf>續云：「既作願已，盡形已來，隨有戒境，皆即警察護持，無妄毀失，與願心齊，因此所行，故名隨戒。受
局淨法，兼染不成，隨通持犯，皆依受體故。」<bf>《濟緣》</bf>釋云：「釋隨名中四，初戒義。警察即能防，護持即能持
，無忘即能憶。與下次示隨義，因下合名，受下雙判通局。」
（86）<bf>《卍續藏經》</bf>六四‧四三五上
受持戒之意
<bf>《攝大乘論》</bf>釋云：「應知是略說菩薩受持戒差別，從他得名受，自清淨意得名持。又初得名受，受後乃至成佛名持
。又修行戒法名受，憶念文句名持。」
<bf>《大藏經》</bf>三一‧二三四上
供養恭敬尊重讚歎
供養者，通三業皆是供養，別論，施其依正名供養，卑謹虔禮名恭敬，至念專注名尊重，發言讚美名讚歎。
<bf>《金光明經文句》</bf>云：「煩惱與業云何？數起而輕，名煩惱。數起而重，名為業。」天台師云：「任運常有是煩惱。
卒起決定心，發動身、口必牽來報者是業。」<bf>《大正藏》</bf>三九‧五三上
識罪同懺（87）
<bf>《業疏》</bf>云：「如何識罪同時犯耶？世所同行，雖罪不責。如受錢寶，為利行道，禮佛誦經，所獲贓賄，合眾安坐，
知非而受，是為一罪通於僧也。故律云：僧犯尼薩耆者，即斯人也。」<bf>《卍續藏經》</bf>六四‧四七三下
<bf>《濟緣》</bf>釋云：『二釋懺露，識罪懺中，初文，初徵起。世下釋通又二，初約合眾同犯，今時齋會，過午非時，受錢
捉寶之類，引證可知。』作白同懺，便應淨法。<bf>《卍續藏經》</bf>六四‧四七四上
持戒生戒
<bf>《智論》</bf>云：「復次、菩薩持戒，心樂善清淨；不為畏惡道，亦不為生天；但求善清淨，以戒熏心，令心樂善，是為
尸羅波羅蜜。復次、菩薩以大悲心持戒，得至佛道，是名尸羅波羅蜜。復次、菩薩持戒，能生六波羅蜜，是則名為尸羅波羅蜜。云何持戒
能生戒？因五戒得沙彌戒，因沙彌戒得律儀戒，因律儀戒得禪定戒，因禪定戒得無漏戒，是為持戒生戒。」
（88）<bf>《大正藏》</bf>二五‧一六二中
<bf>《智論》</bf>云：「復次、持戒之人，能以精進自制五情，不受五欲。若心已去，能攝令還，是為持戒能護諸根。護諸根
則生禪定，生禪定則生智慧，生智慧得至佛道。是為持戒生毘梨耶波羅蜜。」<bf>《大正藏》</bf>二五‧一六三上
<pb n="18"/>
尸羅波羅蜜
<bf>《智論》</bf>云：「復次菩薩持戒，為佛道故作大願誓必度眾生，不求今世後世之樂，不為名聞虛譽法故。亦不自為早求
涅槃。但為眾生，沒在長流，恩愛所欺，愚惑所誤，我當度之，令到彼岸。一心持戒為生善處；生善處故，見善人；見善人故生智慧；生
智慧故，得六波羅蜜；得行六波羅蜜故，得佛道。如是持戒名為尸羅波羅蜜。」<bf>《大正藏》</bf>二五‧一六二中
問曰：「已知尸羅相，云何為尸羅波羅蜜？」答曰：「有人言，菩薩持戒，寧自失身不毀小戒，是為尸羅波羅蜜。」<bf>《大正藏》
</bf>二五‧一六二上
毀戒生五過（89）
<bf>《四分》</bf>言破戒五過：一、自害；二、為智者所訶；三、惡名流布；四、臨終生悔恨，五、死墮惡道。
<bf>《四分》</bf>之五過亦出<bf>《增一》</bf>阿含，即現當兩損。自害者，喪失世出世善故。臨終悔者，苦逼神
昏業狀競現，自知前往，必非善處，死時恐懼於茲驗矣。
<img n="V\V096.png"/>
有因緣得受金蓄財
<bf>《文殊師利問經》</bf>云：「菩薩為供養佛法僧，及父母兄弟，得蓄財物；（90）為起寺舍，造聖像，為布施，若有此
因緣，得受金銀財物；無有罪過。」
<bf>《大正藏》</bf>五四‧四○下
捉寶尚結罪況畜寶
<bf>《行宗》</bf>云：「<bf>《僧祇》</bf>云：『金銀錢一切不得捉，捉得提罪，應僧中悔。』<bf>《多論》
</bf>云：『一切重寶，捨與同意淨人，眾僧中悔。』」
<bf>《卍續藏經》</bf>六二‧三五七下
嚴護諸根莫放逸
<bf>《弟子死復生經》</bf>云：「人欲求道蒙福，當護是六事：護眼莫著色；護耳莫著聲；護鼻莫著香；護口莫著味；護身莫
著細滑；護意莫著愛欲；是為護六事。當復滅三事，何等為三？一者婬泆；二者瞋恚；三者愚癡，是為三毒。當復滅五事，何等為五？一
者痛痒；二者思想；三者生死；四者識；五者愛欲；是為五陰。」
<bf>《大正藏》</bf>十七‧八六九中
持戒得安破戒遭殃（91）
<bf>《師子月佛本生經》</bf>云：「爾時世尊而說偈言：
「戒為甘露藥　服者不老死　戒德可恃怙　福報常隨己
　持戒得安隱　生處無患難　亦當見諸佛　受法得解脫
　破戒墮地獄　猶如此獼猴　生處恆卑賤　地獄苦切已
　大王應諦聽　止惡修諸善。」<bf>《大正藏》</bf>三‧四四五下
犯重戒虛受信施
<bf>《諸經要集》</bf>云：「復有眾生，犯四重禁，虛受信施，諮謗邪見，不識因果，斷學般若，毀十方佛，偷僧祇物，婬欲
無道，逼略淨戒諸比丘尼、姊妹親戚，不知慚愧，毀辱所親，造眾惡事。此人罪報，臨命終時，風刀解身，俄爾之間，身如鐵華，滿十八
隔中，一一華八萬四千葉，一一葉頭身手支節，各在一隔間，地獄不大，此身不小，遍滿如此大地獄中。經歷八萬四千大。此泥犁滅，
復入東方十八隔中，如前受苦。此阿鼻獄南西北方，各經十八隔」。
（92）<bf>《大正藏》</bf>五四‧一七三中
持戒為護心
<bf>《菩提行經》</bf>護戒品三：
「持戒為護心　護之使堅牢　此心不能護　云何能護戒」
「若能繫一心　一切皆能繫　若自降一心　一切自降伏」
<bf>《大正藏》</bf>三二‧五四五上
<pb n="19"/>
「坐不得垂足　行亦不掉臂　不與女同乘　亦不同坐臥
　諸所不律事　人見心不喜　一切人既　遠離而不敬」
<bf>《大正藏》</bf>三二‧五四七上
彌勒佛世之禁戒
<bf>《彌勒下生經》</bf>云：「爾時彌勒，持釋迦牟尼佛僧伽梨，覆右手不遍，纔掩兩指，復覆左手亦掩兩指。諸人怪歎，先
佛卑小，皆由眾生貪濁憍慢之所致耳。
（93）彌勒如來千歲之中，眾僧無有瑕穢，爾時恆以一偈，以為禁戒：
口意不行惡　身亦無所犯　當除此三行　速脫生死關」
<bf>《大正藏》</bf>十四‧四二三上
又云：「彌勒所化弟子，盡是釋迦文弟子，由我遺化得盡有漏。摩竭國界，毘提村中，大迦葉於彼山中住。」云云。<bf>《大正藏》
</bf>十四‧四二二中
持戒破戒生安長
<bf>《華嚴》</bf>普賢行願云：「爾時大夫，即為善財，稱讚戒波羅蜜，而說偈言：
家有僕隸能持戒　承事供養而親敬　若有臨至命終時　持戒破戒生安畏
欲得當來極樂處　應當專意勤護持　戒珠不假刀兵護　戒為伏藏無所侵
戒為猛伴導前行　戒為出世莊嚴具　我讚持戒諸功德　如佛世尊真實說
為覺悟彼破戒者　令心堅住持淨戒」
眼根貪色受女身（94）
<bf>《普賢觀經》</bf>云：「汝今應當於諸佛前發露先罪，至誠懺悔。於無量世，眼根因緣貪著諸色，以著色故，貪愛諸塵，
以愛塵故，受女人身。世世生處惑著諸色，色壞汝眼，為恩愛奴，色使，使汝經歷三界，為此弊使，盲無所見。今誦大乘方等經典，此經
中說：十方諸佛色身不滅。汝今得見審實爾不！眼根不善傷害汝多，隨順我語歸向諸佛，釋迦牟尼佛說：汝眼根所有罪咎，諸佛菩薩慧明
法水，願以洗除令我清淨。作是語已，徧禮十方佛。」
<bf>《大正藏》</bf>九‧三九一下
願誡貪瞋偈
<bf>《淨心誡觀法》</bf>七八偈云：
「願從今日後　乃至法界主　不起一欲心　貪染一切女
　願從今日後　乃至成佛道　於一切眾生　不嫌不瞋惱」
破重戒苦深懺悔（95）
<bf>《智論》</bf>云：「破戒之人，不可共止；猶如惡賊，難可親近。破戒之人，難可共住；譬如毒蛇……。破戒之人，雖似
比丘，而非比丘；譬如死屍，在大海中。破戒之人，如似偽珠，在真珠中；譬如伊蘭，在栴檀中。破戒之人，若著法服，則是熱銅鐵鍱以
纏其身；若持缽盂，則是盛烊銅器；若所噉食，即是吞燒鐵丸，飲熱烊銅；若受人供養供給，則是地獄獄卒守人；若入精舍，即是大地獄
；若坐眾僧床，即是為坐熱鐵床。若出家道眾，忘失正念，毀犯重戒；切莫覆藏，應發露求懺悔。善根要覆如珍寶。犯戒惡根，要露如穢
糞土。」犯戒是違佛法，發露所犯戒、求懺悔罪，滅苦、果亡，是順佛教。
（摘錄）<bf>《大正藏》</bf>二五．一五四中
　　⿴口劄：懺悔有三：一者修理觀；二者十僧戒淨解明者，作羯磨法；三者取相懺；理觀作法且置莫論；今擇取相懺，禮占察懺法，若
見清淨輪相已，所犯重罪滅。身器清潔，依大乘法，自誓受戒，名為真實菩薩比丘，足僧數者。
淨戒令三寶住世（96）
經云：「一切功德助道之行，舉要言之，以戒為本，持戒為始。若不持戒，乃至不得疥癩野干身，何況當得功德之身。以戒淨故，不斷佛
種，成等正覺。不斷法種，分別法性。不斷僧種，修無為道。以持淨戒相續不斷故，功德無盡。」
戒清淨證涅槃
<bf>《本事經》</bf>云：「吾從世尊，聞如是語：比丘當知，若諸有情，能知持戒，所感果報，明了現前；如我知者，彼於自
身，深生厭離，欣樂當來，堅持禁戒。以不知故，樂著自身，毀犯禁戒。所以者何？諸持戒福，能感善趣；增上猛利，諸樂果報。爾時世
尊，重攝此義，而說頌曰：
<pb n="20"/>
世間諸有情　若了知持戒　能感樂果報　明見似如來
便於不淨身　深能生厭離　求當來勝果　堅持淨尸羅
由不知持戒　能感善趣樂　明見似如來　故毀犯淨戒
（97）諸有持戒人　得生於善趣　受天諸妙樂　證無上涅槃』」。
<bf>《大正藏》</bf>十七‧六七一中
　　⿴口劄：比丘為四眾五眾之首，又為令佛法住之首故告。
妄語受苦報
<bf>《行宗》</bf>云：「妄語者，依惑起業，無明是惑，誑妄是業。」
<bf>《卍續藏經》</bf>六二‧二九二上
<bf>《正法飲經》</bf>偈云：
「甘露及毒藥　皆在人口中　甘露謂實語　妄語則為毒
　若人須甘露　彼人住實話　若人須毒者　彼人妄語說
　毒不決定死　妄語則決定　若人妄語說　彼得言死人
　毒害雖甚惡　唯能殺一身　妄語惡業者　百千身被壞」
<bf>《多論》</bf>妄語正報頌曰：
「妄語誑人巧　地獄受苦拙　焰鋸解其形　熱鐵耕其舌
　灌之以烊銅　壓之以鋼鐵　悲痛碎骨髓　呻吟常嗚咽」
（98）僧尼不修戒定慧，如鑽抨清水求酥，不可得。若能得者，如種瓜得豆。
教誡比丘偈
<bf>《諸法集要》</bf>云：「
違僧伽軌則　其心常懈怠　無勇悍精進　此則非比丘
佛誡諸弟子　不應畜臥具　若樂懈怠者　何能獲安樂
由懈怠一種　諸過患之本　於流轉輪迴　受無量苦惱
若有懈怠者　眾善則不生　雖被袈娑服　此則非比丘
若不修定慧　何由盡諸漏　唯具假形相　此則非比丘
樂安住僧房　離學法境界　耽味於財色　此則非比丘
若斷諸魔縛　遠離眾罪業　不應與毀禁　共住同飲食
又破戒比丘　受用眾飲食　彼則如服毒　飲烊銅無異
由彼無勝能　不預眾同分　後墮地獄中　於食不可得
若斷諸煩惱　如蛇出其室　不樂見女人　依正命乞食
<pb n="21"/>
云何諸比丘　以身為所質　造諸惡趣因　壞僧寶名稱
（99）貪名利境界　習近於女人　彼非俗非僧　為法中之賊
恃王臣威勢　恣噉於酒饌　為假名比丘　誑惑於施主
無善攝方便　同營辦俗務　常依止王城　如蛇處林壑
若不生厭離　念念常增長　當捨欲愛纏　樂依止寂靜
佛門禮儀
　<bf>《五百問經》</bf>云：「問：比丘舍內都不著三衣，犯何事？答：坐禪，誦經，不著，犯墮。」<bf>《大正藏》</bf>
二四‧九八一中
今有安坐像前，情無敬讓。可謂無事受罪，枉壞身心。<bf>《增一阿含經》</bf>云：「無恭敬心於佛者，當生龍蛇中。以過去
從中來，今猶無敬，多睡痴。」憍心者，謂染著自法，使心貢高之作用。慢者，對於他人，使心高舉之作用。慢無納法之實。癡者，不知
有德聖賢。瞋者，不如意事而瞋恚，逆境之作用。又自高名憍，輕他名慢。
賣佛像罪（100）
<bf>《五百問事》</bf>云：「問：比丘賣佛像，有何罪？答：罪同賣父母。問：佛塔前得禮比丘不？答：不得，犯墮。」<bf>
《大正藏》</bf>二四‧九七三下
三乘人同修戒
<bf>《彌勒菩薩所問經》</bf>云：「問曰：應說清淨不清淨戒，云何清淨戒？答曰：有同戒清淨，聲聞、辟支佛、菩薩同修五
種清淨戒法應知。何等為五？一者根本清淨；二者眷屬清淨；三者覺觀不亂；四者攝取念；五者迴向涅槃。根本清淨者，遠離根本業道罪
故。眷屬清淨者，遠離殺生等方便行故。覺觀不亂者，遠離欲害瞋恚等覺所有惡行故。攝取念者，攝取念佛、念法、念僧等諸念故。迴向
涅槃者，為涅槃護戒，不為世間資生故，此是少分同戒。」
（摘錄）<bf>《大正藏》</bf>二六‧二五六中
戒生上三昧善處（101）
<bf>《智論》</bf>云：「復次持戒之人得生人中，次生六欲天上，次至色界；若破色相，生無色界。持戒清淨，斷諸結使，得
阿羅漢道。大心持戒，愍念眾生，是為菩薩。復次戒為檢粗，禪為攝細。復次，戒攝身口，禪止亂心。如人上屋非梯不昇。不得戒梯，禪
亦不立。復次，破戒之人，結使風強，散亂其心，其心散亂，則禪不可得。持戒之人，煩惱風軟，心不散失，禪定易得。如是等種種因緣
，是為持戒生禪波羅蜜。」<bf>《大正藏》</bf>二五‧一六三中
受持非時不食戒
<bf>《舍利弗問經》</bf>云：「舍利弗復白佛言：世尊！有諸檀越，造僧伽藍，厚置資給，供來世僧。有似出家僧，非時就典
食，索食而食，與者食者得何等罪？其本檀越得何等福？佛言：非時食者，是破戒人，是犯盜人。非時與者，亦破戒人，亦犯盜人。盜檀
越物，是不與取，非施主意，施主無福，以失物故，猶有發心置立之善。舍利弗言：時受時食，食不盡者非時復食。或（102）有時受
至非時食，復得福不？佛言：時食淨者，是即福田，是即出家，是即僧伽，是即天人良友，是即天人導師。其不淨者，猶為破戒，是大
盜，是即餓鬼，為罪窟宅。非時索者，以時非時非時輒與，是典食者，是名退道，是名惡魔，是名三惡道，是名破器，是癩病人，壞善果
故，偷乞自活。是故諸婆羅門，不非時食，外道梵志，亦不邪食，我弟子知法行法，而當爾耶！凡如此者非我弟子，是盜法利，著無法
人，盜名盜食，非法之人，盜與盜受。一團一撮片鹽片酢，死墮焦腸地獄，吞熱鐵丸，從地獄出，生豬狗中，食諸不淨。」
<bf>《大正藏》</bf>二四‧九○二中
不與破戒等人共住
<bf>《法海》</bf>：「諸菩薩於破戒人、著邪見人、不持儀人、行邪命人、無義語人、住懶惰人、樂生死人、背菩提人、愛俗
物人，雖常憐憫，而不共住。
念佛世尊所說禁戒，謂作是念，三世諸佛皆學此戒，成無上學，證大涅槃。如是知已，精勤修學。」<bf>《蕅益大師全集》</bf>
第三冊
持戒得證佛果（103）
<bf>《大薩遮尼乾子所說經》</bf>云：「爾時世尊，即以偈頌讚歎尸羅波羅蜜，重說偈言：
「欲離諸生死　安隱到涅槃　一切如來說　持戒最第一
　欲求無上道　堅固諸善本　持戒波羅蜜　菩薩應思惟
　如是諸菩薩　是名為智者　能速到彼岸　住佛果菩提」
<bf>《大正藏》</bf>九‧三二一中
斷婬機緣法王子
<bf>《法海》</bf>云：「經云：『持戒人所願所作，皆悉成就。何以故？戒清淨故。色貪，不淨能斷。婬貪，捨心能斷。』」

<bf>《勝思惟梵天所問經論》</bf>云：『諸菩薩等，以何義故，名法王子？以初發心來，常斷婬欲法故。』」<bf>《蕅益
大師全集》</bf>第三冊
<pb n="22"/>
持戒功德殊勝（104）
<bf>《華嚴經》</bf>云：「戒是無上菩提本（謂舉果彰因殊勝），應當具足持淨戒（佛勸修行）。若能堅持於淨戒，是則諸佛
所讚歎（若能持戒清淨，被諸佛之所稱揚讚歎）。」戒是入道之靖途，超有之明略。<bf>《大正藏》</bf>四○‧五上
<bf>《瑞應經》</bf>云：「貪欲致老，瞋恚致病。愚癡致死，例云等分致生。」
　　⿴口劄：受持五戒，破生老病死。若持不殺戒破瞋，以殺生由瞋心發動故。不盜不婬戒，破貪心。持不妄語戒，不飲酒，破癡心。貪
瞋癡根本煩惱滅除，隨煩惱亦亡。貪癡及等分，是生老病死之因，因若消滅，果亦無由生起。佛勸弟子堅持淨戒，不僅自己了脫生死，亦
能使佛法住持世間故。所受之戒名無作戒體，因有作戒而成無作戒體。若論懸防（對未來）禁非（止現在）之功能，實屬無作。無作戒體
不自生，由作戒而發，故名作無作戒體。
持戒第一善（105）
<bf>《諸法集要經》</bf>云：「
戒為最勝財　如日光普照　若人命終時　唯戒為伴侶
若人於戒淨　盡形能護持　得至不滅處　永盡諸苦際
過去諸輪迴　為三毒纏縛　戒如淨光明　能破彼黑暗
戒如天池沼　具眾寶嚴瑩　亦名堅固財　水火無能壞
是故彼正士　於戒曾無犯　常生愛敬心　得最上寂靜
若親持戒人　如日光所照　習近毀禁者　轉增其癡鈍
離不善垢穢　無希求熱惱　如是持戒人　諸佛所稱讚
持戒具福慧　初中後皆善　破戒唯愚夫　如傍生無異
若人持淨戒　得戒衣所覆　於戒若毀犯　彼則如裸體
是持戒功德　因果皆清淨　招世出世樂　為諸佛所讚
若人不護戒　無初中後善　失廣大利益　及最上寂靜
持戒第一善　施所不能及　彼財有限量　戒功能無盡
（106）由戒德莊嚴　眾人所愛敬　當知諸如來　因戒而成聖
若依止淨戒　如乘於船筏　能運載自他　得渡三有海
由戒水清涼　能滌於心智　閻浮檀金華　諸天來奉獻
若人純淨心　於戒無缺漏　由戒法清淨　常生安隱處
若人不護戒　如盲眼目　於戒不清淨　常生下劣處
身不持淨戒　心不樂正法　內外無所蘊　何由免惡道
了知是功德　專心無暫捨　為第一救護　無與戒相似」
（摘錄諸法集要經卷八持戒品第二十二）
佛性要因持戒見
<bf>《涅槃經》</bf>云：「一切眾生，雖有佛性，要因持戒，然後乃見；因見佛性，得成正覺。」
分別智，分別有為事相之智。在佛為後得之權智，在凡夫為虛妄之計度。離此虛妄之計度，與真理冥符，是曰無分別智；即成佛之根本實
智也。
有山從四方來（107）
<pb n="23"/>
<bf>《涅槃經》</bf>云：「如我（佛）昔告波斯匿王，有四大山，從四方來，欲害人民，王設何計！王言世尊！設有此來，無
逃逸處，唯當專心，持戒布施。我（佛）即讚言：善哉！大王，我說四山，即眾生生老病死。」
律教三宗略解
<bf>《鈔記扶桑集》</bf>釋云：「三宗者，即有空中道也。前二教限，即屬小乘，後一開會，圓大乘也。」
實法宗─<bf>《芝苑遺編》</bf>：「言有部者，即<bf>《十誦》</bf>律主薩婆多師所計三世等法，悉有實性，故名
一切有部。又號實法宗。即<bf>《婆沙》</bf>、<bf>《俱舍》</bf>、<bf>《雜心》</bf>、<bf>《婆
多》</bf>等，同其流也。」
假名宗─<bf>《芝苑遺編》</bf>又云：「言空宗者，即<bf>《四分》</bf>律主曇無德所計五陰諸法
，從眾緣生，無有實性，故號空宗。但有名字，號假名宗。」
毀正法罪重（108）
<bf>《四分》</bf>第四分毘尼僧一法之二云：「比丘有三法滅正法：非制而制，是制便斷，不隨所制而行。比丘復有三法不滅
正法，即反上句是」
諸作惡行者　猶如彼死屍　眾所不容受　以此當持戒
約止作持犯明業
<bf>《濟緣》</bf>云：「又殺盜淫等身口非違，生死根本。方便正念，護本所受，名止善業。策勤三業，有善起護，眾別等法
，名作善業。違止名作惡，反作名止惡，即止作二犯。此約止作以明業也。」<bf>《行宗》</bf>云；「止持就事，作持從法。
」
<bf>《卍續藏經》</bf>六四‧二六六下
僧俗造業罪分輕重
<bf>《十誦》</bf>云：「以天眼見犯戒比丘下地獄，如駛雨等。」
<bf>《戒疏》</bf>云：「事法者，事、謂衣缽行護也。法、謂一切教行也。又長（109）財房舍名事，處分說淨名法。」（
摘錄）<bf>《卍續藏經》</bf>六二‧二三二上下
<bf>《戒疏》</bf>云：「言剋漫者，專心一境名剋，泛通多境名漫。」
（摘錄）<bf>《卍續藏經》</bf>六二‧二四二上
<bf>《行宗》</bf>云：「僧修智分，俗修福分。」<bf>《卍續藏經》</bf>六二‧二四六上
<bf>《戒疏》</bf>云：「而出家犯重俗人輕者，由有無作戒可違故，又違略教。」<bf>《行宗》</bf>釋云：「僧有
受體，略教可違，故重於俗。」
<bf>《卍續藏經》</bf>六二‧二五四上
<bf>《善生經》</bf>云：「二人同罪，不受戒輕，受戒者重，違佛語故。」
<bf>《成論》</bf>云：「癡為二本。所以者何？若人無癡，則無貪瞋故。」
師德依知解
<bf>《業疏》</bf>云：「具德中：知犯者，作過緣成也。知不犯者，識治能也。知輕者，下四聚也。知重者，上二篇也。委識
名種，知練相狀，無纖亂也」
<bf>《濟緣》</bf>釋云：「名即六聚，所結正也。種即當聚，別類所收。相謂隨犯之眾數也。」又云：「名如波羅夷，種如婬
盜等，相如一婬中有多少也。」
（110）<bf>《卍續藏經》</bf>六四‧五○三下
方便與根本
第一節　前方便
<bf>《資持》</bf>云：「通三方便，望後根本，俱名為前。」
<bf>《大正藏》</bf>四十‧三四二下
<pb n="24"/>
<bf>《事鈔》</bf>云：「今約婬戒以明。初、如內心婬意，身口未現，名遠方便，此犯下罪。二、動身口，未到前境，名次方
便，犯中罪。三、臨至境所，身分相交，未至犯處已來，名近方便，是重中罪。」<bf>《大正藏》</bf>四十‧九四中
<bf>《戒疏》</bf>云：「言方便者，乃是趣果之都名。業未成前，諸緣差脫，故令此罪壅住方便。」<bf>《行宗》</bf>
釋云：「前示名，業下、釋義。」
<bf>《卍續藏經》</bf>六二‧二二四下
第二節　中根本（111）
<bf>《事鈔》</bf>云：「本相如何？謂入如毛頭名婬，舉離本處名盜，斷其命根名殺，言章了知名妄。如是隨相已明，若結罪
之時，並攬前因共成一果。不同他部，因成果已，更有本時方便。」<bf>《大正藏》</bf>四○‧九四中
<bf>《資持》</bf>釋云：「前明根本之相，初句通問。謂下，別釋。初列示四重，如下總指諸篇。若下，明攬因成果。簡異他
宗，使無濫用。」
<bf>《大正藏》</bf>四○‧三四三上
第三節　後方便
<bf>《事鈔》</bf>云：「何者後方便？謂所造事，暢決稱懷，發喜前心，未思悔改。復結其罪，通得下罪。」<bf>《大正
藏》</bf>四○‧九四中
堅持淨戒隨願往生
<bf>《月燈三昧經》</bf>云：「寧當捨棄自身命，終不毀犯如來教。於戒護持到（112）彼岸，隨其所願悉往生」
性戒遮戒開緣
<bf>《事鈔》</bf>云：「若是性戒一向不開，豈得殺他誑他而自活命！唯婬一戒，開與境合，三時無染以不損境，餘則唯制。
文云：我為諸弟子結戒已，寧死不犯。若論遮戒，有開不開，道力既成，至死不毀。如草繫海板為例。」
<bf>《大正藏》</bf>四○‧九四下
<bf>《資持》</bf>云：「初戒釋同戒文。我為者，關大慈門也。結戒者，授秘方也。寧死不犯，勸令守護，甚於命也。此證性
惡，不開命難（據本文意則通一切）。」
<bf>《大正藏》</bf>四○‧三四三
草繫公案，<bf>《事鈔》</bf>云：「中有老比丘，語諸年少云：『汝等善聽！人命短促，如河駛流。設處天堂，不久磨滅。
人間命，而可保乎！既云不久，云何為命，而毀禁戒。』又海板公案中少年比丘說偈云：『為順佛語故，奉板遺身命。若不為難事，終不
獲難果。』」<bf>《大正藏》</bf>四○‧三四四上
教明持犯（113）
<bf>《事鈔》</bf>云：「第六教所詮意。」　　　　　　<bf>《大正藏》</bf>四○‧三上
<bf>《資持》</bf>云：「第六門標中。前五並屬能詮教。教必詮行，一宗旨趣，萬行元基，理須明識，故云教所詮意。詮顯也
。」<bf>《大正藏》</bf>四○‧一七三下
<bf>《事鈔》</bf>云：「詮教之文，文雖浩博。撮其大趣，止明持犯。」
<bf>《資持》</bf>云：「正明中，初文上文廣，一部律文總六十卷，故云浩博。下指行要，故云大趣。以前僧尼戒本，及後
調部，即止持行。二十犍度已後等文，即作持行。文多明犯意在成持。翻上二持，即成兩犯。宗部之要，豈喻於此，故云止也。
<bf>《戒疏》</bf>云：「律者教也，能生行解。以大聖設教，具列行途。五眾依資，奉持圓德，故名戒也。依戒剋翦，業惑斯
亡，名解脫也。是則因果兩行，皆由教生。故偏舉教，用攝斯二。若舉戒藏，互不相收，又戒是行，於教不顯故也。」
（114）<bf>《行宗》</bf>云：「<bf>《成論》</bf>云：害心殺蟻，重於慈心殺人是也。」
<bf>《卍續藏經》</bf>六二‧二五六上
<bf>《戒疏》</bf>云：「觸頭心念忽起緣非，不名為犯。重緣向念，可得思覺，而不制約，故是犯科。所以文云心念作。」<bf>
《行宗》</bf>釋云：「觸頭即瞥爾異名。謂後念還追前事，故云重緣。」又云：「次明限分，明通中。謂教所被機，機分大
小。教有淺深，大教被於上根，制其瞥念，假宗被其中品。」
犯重戒不覆藏
<bf>《事鈔》</bf>云：「<bf>《僧祇》</bf>云：『若犯罪已，啼哭不欲離袈裟，深樂佛法者，令與學悔羯磨。』<bf>
《大正藏》</bf>四○‧九六下
<bf>《毘尼母論》</bf>云：『與白四悔法已，名清淨持戒。但此一身不得超生離死，然障不入地獄。與波羅夷戒已，僧說戒及
羯磨時，來與不來隨意。』」
<bf>《大正藏》</bf>四○‧九七上
<pb n="25"/>
莫覆藏自他犯罪（115）
煩惑纏心，不以為非。<bf>《虛空藏菩薩所問經》</bf>云：「覆藏所犯不能懺悔，是為魔障。於修行菩薩，起憎嫉心，是為魔
障。慳悋佛法，是為魔障。於犯戒人，憎嫌輕賤，是為魔障。見造罪人，不勸懺悔，是為魔障。」
不誦戒者食犯盜
<bf>《五百問事》</bf>云：「問：比丘都不誦戒，又不知種種僧事，而多度人，或作三師，有所犯不？答：此人尚不應食人信
施，復度人。問：比丘或十、五，竟不誦戒犯何事？答：若不誦戒，或食人信施，日日犯盜。」（所謂誦戒者，不唯誦文，戒淨解
明也。）<bf>《大正藏》</bf>二四‧九七五下
修對治行
<bf>《戒疏》</bf>云：「言對治者，對婬、制學離染行、不淨觀等；對盜、制學少欲知足行；對殺、制修慈悲愍物；對妄、制
修實語行等。」
（116）<bf>《行宗》</bf>釋云：「『對治中，次列四行，翻破四過。臨境觀緣，以善奪惡，故云對治。離惡名止，起治名
作；止作俱運即成雙持。』乃至『文中或云觀者，取其智照。或言行者，即是思心。前後互舉，隨召皆得。』」
<bf>《卍續藏經》</bf>六二‧二四六下
違逆戒法招殃
<bf>《事鈔》</bf>云：「又遺教等經。並指毘尼以為大師，若我在世無異此也。而故違逆自淪深殃。」<bf>《大正藏》</bf>
四○‧四九下
<bf>《資持》</bf>釋云：「標宗中引<bf>《般泥洹經》</bf>、<bf>《善見論》</bf>、並同<bf>《遺
教》</bf>，故言等經。然既喻師固當承順，違師則陷逆，毀戒則墮苦也。」
<bf>《大正藏》</bf>四○‧二六一上
莫違犯所受戒
<bf>《正法念經》</bf>偈云：
若無讀誦心　無禪無漏盡　雖有比丘形　如是非比丘
（117）寧食毒蛇蟲　及以烊銅等　終不破禁戒　而食僧飲食
<bf>《大莊嚴經論》</bf>偈云：
若毀犯禁戒　現世惡名聞　為人所輕賤　命終墮惡道
<bf>《智論》</bf>說：「破戒之人，人所不敬；其家如塚，人所不到。破戒之人，失諸功德，譬如枯樹，人不愛樂故。破戒之
人，如霜蓮華，人不喜見。破戒之人惡心可畏，譬如罰剎。破戒比丘雖形似善人，內無善法；雖復剃頭染衣，次第捉籌，名為比丘實非比
丘。」
殺羅漢辟支不同罪
<bf>《戒疏》</bf>云：「問；如<bf>《十輪經》</bf>，殺辟支佛不同羅漢者何？答：以聲聞人，因聲入道，一、能
說法，二、能現通，三、令他得道，益深利廣，故結夷逆。辟支不爾，故殺同人。」<bf>《卍續藏經》</bf>六二‧二八五上
戒隨三善緣境生
<bf>《戒疏》</bf>云：「彼以止不作犯，而為止時，安有端坐不修為持。如殺盜（118）等隨境制禦，識達業相，方成前行
，號曰止持。豈可臥地，我不殺生，便於生境能發隨戒，戒隨三善緣境而生。」
<bf>《行宗》</bf>釋云：「禦謂正念離非，即能治之行；識達謂明辨行相，即解教之智。必須此二方得成持。自餘悠悠但名泛
善。」
<bf>《卍續藏經》</bf>六二‧三○三上下
緣具成犯闕緣不犯
<bf>《戒疏》</bf>云：「若造罪未果，或自命終、捨戒、邪見、二形生等，或未制廣教，或病狂癡，不名犯戒。」
<bf>《行宗》</bf>釋云：「初列四捨，體壞無法。次未制廣，最初不犯。後病狂等，自不了知。初體俱壞。次體相俱如，但無
制法，後謂體具相乖。」
<bf>《地論》</bf>云：「云何狂？謂由先業所引，或由諸界錯亂（或由諸界錯亂者，地水火風名為諸界，不平等起，名為錯亂
），或為鬼魅所著而發狂。」
智者犯已悔　終不蓋疵瑕　藏過嬰惡名　地獄受鐵叉（淨心誡觀法）。
<pb n="26"/>
犯非時食罪（119）
<bf>《戒疏》</bf>云：「身口二業，隨作隨咽，得多罪也。」
<bf>《行宗》</bf>釋云：「『食容多犯。』鈔云：『一咽七罪─非時、不受、殘宿、內宿、內煮、自煮、惡觸，並隨有者言之
。』」非時食，是身業。
<bf>《卍續藏經》</bf>六二‧二八四下
教相四字攝盡
<bf>《戒疏》</bf>：「何名為犯？境緣具也。何名不犯？起對治也。何名為輕？因果微也。何名為重？反上句也。」
<bf>《行宗》</bf>釋云：「境緣即通別兩緣。對治，謂通別二持。輕重二字，若望根條，即初篇為重，殘下為輕。若約威儀，
則初二為重，提等為輕。若五篇迭論，則夷重吉輕。中間三篇，並通輕重。」<bf>《卍續藏經》</bf>六二‧二五四上
（120）
<img n="V\V070.png"/>
<bf>《戒疏》</bf>又云：『一境二持犯。持犯止作，事通前後。望戒全者，名止持。無心攝護，名止犯。勵意防慎名作持。具
緣造非，名作犯。據此以論，隨事始終，具二持犯。』<bf>《卍續藏經》</bf>六二‧一九二上
可學之事制止
<bf>《戒疏》</bf>云：「一者可學事制止，何者是耶？如淫通三境，盜分四主，既是惡事，不可妄行，故須止也。」
<bf>《行宗》</bf>釋云：「可學事中，人、非人、畜。非人攝四，天、修、鬼、獄，故知止三，總收六趣。三皆犯重，故云通
也。言四主者，三趣之外，加三寶境。四犯各別，故云分也。」<bf>《卍續藏經》</bf>六二‧二三一上
不作惡名持戒（121）
<bf>《戒疏》</bf>云：「諸根者，對塵抑制故，此出<bf>《善生》</bf>。如諸論中，作無作戒。此就業說。諸論者
，成多俱非出一文故。此就業說或名清涼，遮煩惱熱，故名清涼。或云迮隘，性不容故。或云上天，能上天堂，至無上道，故云上。」
<bf>《事鈔》</bf>云：「云何名戒，戒禁惡法。故<bf>《涅槃》</bf>云：『戒者，直是遮制一切惡法，若不作惡，
是名持戒。』」
貪慾壞法身
<bf>《成論》</bf>云：「貪心能破戒皮、定肉、慧骨、微妙心髓（壞五分法身）。
譬如海中船　貪重故沈沒　佛法斯亦然　利養故毀盡
由貪故求利　得利轉生貪　應作不應作　為貪皆忘失
芭蕉若結實　竹葦生其實　如騾懷妊時　斯皆還自害
利養及名聞　愚人所愛樂　能壞眾善法　如劍斬人頭
貪人好聚財　恰似梟愛子　子大而食母　財多還害己
（122）散之即福生　聚之即禍起　無財亦無禍　鼓翼青雲裡
帶戒犯過業難拔
<bf>《行宗》</bf>云：「依教守制，故云持也。」又云：「依體起持，故名隨行。」
<bf>《戒疏》</bf>云：「但受無隨，亦無戒護；故雖犯違，法不同也。」<bf>《行宗》</bf>釋云：「無戒護者，此
謂受時不起持意，納體不得，亦非同戒，如後問答。」
<bf>《卍續藏經》</bf>六二‧二六一上
<bf>《行宗》</bf>云：「後戒贏者，即欲犯過人，戒力微劣也。」還戒者，退戒也。<bf>《戒疏》</bf>云：「開者
，凡夫退位，知何不為。帶戒犯非，業則難拔，故開捨戒往來無障。」<bf>《卍續藏經》</bf>六二‧二六一下
戒相三科簡
<pb n="27"/>
<bf>《資持》</bf>云：「問：何者為相？答：如後釋戒、三科束之：一、所犯境，二、成犯相，三、開不犯，總為相矣。更以
義求亦為三別：一、犯與不犯，二、犯中有輕重不同，三、方便根本差別。統論其相，不出心境，如下更解。」
（123）
<img n="V\V071.png"/>

一切惡業由三毒發
原佛制戒，本為止惡。業之所興，要唯三毒；故制四戒，為對此三。對於貪故，立第一戒（婬─內貪）、第二戒（盜─外貪）；瞋癡當分
，立第三戒（殺）、第四戒（妄語）。若能持不婬、不盜、不殺、不妄語戒，貪瞋癡力微漸漸消滅，定慧頓發。<bf>《金光明經疏》
</bf>云：「煩惱與業，皆是身因。於貪故，立盜、邪婬、酤酒、名利、說過。對於瞋故，立殺。對於癡故，立妄語。貪瞋癡、身口
意，業為身因，智破貪瞋癡。子縛斷，名壞身因；不受後有，名壞身果。」
持戒最樂（124）
<bf>《正法念經》</bf>云：「若人樂持戒　則得至涅槃
現在及未來　戒為第一伴　功德常隨逐　是故應持戒
曠野飢渴怖　戒為能救護　持戒行為勝　隨至未來世
若有持戒人　知戒果如是　持戒果清淨　善逝如是說
初善及中善　後善亦如是　成果甚廣大　從樂得樂故」
<bf>《僧護經》</bf>偈云：「
持戒最為樂　身不受諸惱　睡眠得安樂　悟則心歡喜
歡喜受他施　三衣常知足　定慧修三業　安樂在山谷
寧食大鐵丸　焦熱如火焰　破戒不應受　得信檀越食」
<bf>《大正藏》</bf>十七‧五七一中
被謗莫惱
雖聞多惡名　若行者忍之　不應若自害　亦不應起惱
（125）聞聲恐怖者　是則林中獸　是輕躁眾生　不成出家法
莫染色欲障菩提
<bf>《大般若經》</bf>四云：「若染色欲，於生梵天尚能為障，況得無上正等菩提，是故菩薩斷欲出家修梵行者，能得無上正
等菩提；非不斷者。」
三宗持犯依據分野
<bf>《濟緣》</bf>云：「<bf>《業疏》</bf>云：『此方盛弘假實二解，<bf>《成論》</bf>所辨，正通<bf>
《四分
》</bf>曇無德宗。<bf>《雜心》</bf>、<bf>《俱舍》</bf>，乃解<bf>《十誦》</bf>、<bf>《
薩婆多》</bf>宗。』
<bf>《濟緣》</bf>釋云：『小教入道不出四宗，一空、二有、三雙亦、四雙非。今取此方盛行，故唯有二。言假名宗者，彼明
諸法緣生故空，故名空宗。但有名字，故名假宗。又深取大乘空義，故名經部師。實法宗者，彼明我人等，假名是空，陰入界等，並是實
有，亦名一切有宗，亦即毘曇部。三、圓教宗，南山建立。』」
<bf>《卍續藏經》</bf>六四‧四一八上
又，三宗持犯，有宗動色，假宗重緣，圓教瞥念。若持若犯，並準此三（126）以為分齊。<bf>《卍續藏經》</bf>六四‧二
六六下
勤修學不忘念
<bf>《地持論》</bf>云：「又復當知，初修業者，多由忘念，而起違犯。若於過失相應，於有罪法，不能如實明記有罪，是名
忘念。」
<pb n="28"/>
世尊，於大慈門流出毘尼藏，佛依境制戒，境既無量，戒亦無邊。謂盡虛空界十界依正情非情境，悉皆佛所制戒法。由授受之作法，受者
納法於心，名為戒體。當知一切境，是受持者持犯境，若境現前時，不能念戒警策三業，無憶、持、防三用，近犯戒邊際，名為忘念。此
忘念，是起罪大力之因。若於財色等過境能憶、持、防，隨心動用還熏本識戒體，如是展轉能靜妄源。若不勤察，微縱妄念，破戒因具。
「能憶，謂時中不忘；能持，謂執守不失；能防，謂塵緣不侵。由憶故持，由持故防，一心三用，無前無後。」如是名為不忘念也。

<h2>甲三、事理懺悔章（127）</h2>
理事懺難作法易
<bf>《羯磨》</bf>云：「律云：有二種人，一者愚癡，謂不見犯，雖見犯，不能如法懺悔；二者智人，即反上句。」<bf>
《未曾有經》</bf>云：「前心作惡，如雲覆日；後心起善，如炬破闇。」故經律俱明懺悔。然懺法多種，若作事懺，但能伏業易奪
；若作理懺，則能焦業滅業。先論利根依理斷業，如<bf>《涅槃經》</bf>云：「若有修習身戒心慧，能觀諸法猶如虛空。設使
作惡業，思惟觀察，能轉地獄重報，現世輕受；若於小罪不能自出，心初無悔，不能修善；覆藏瑕疵，雖有善業，為罪垢污，現世輕報，
轉為地獄極重惡果，是為愚癡。若犯四重五逆謗法，名為破戒。有因緣故，則可拔濟。若披法服，常懷慚愧，生護法心，建立正法，我說
是人不名破戒。」<bf>《成論》</bf>云：「有我心者，則業煩惱集；若無我者，則諸業不能得報，以不具故。」<bf>《未
曾有經》</bf>云：「夫人修福，須近明師，修習智慧，懺重惡業。」二者鈍根，依事懺者。若依大乘，則佛名（128）方等，具
列行儀，依法懺悔，要須相現。若依律宗，此但滅犯戒罪也。佛言：「若比丘比丘尼，若犯重戒已，都無覆藏心，當如法懺悔。與學戒羯
磨，奪三十五事，盡形壽行之。」<bf>《毘尼母》</bf>云：「與學悔法已，名清淨持戒，但此一身不得超生離死，障不入地獄
。」
（摘錄）<bf>《大正藏》</bf>四十‧五○六下
<bf>《行宗》</bf>云：「第二白法者，且指懺殘，通下諸聚，皆名能悔。以殘毀體，懺復僧位，義同再受。對望初受，故云第
二。善戒清淨，故云白法。」
（摘錄）<bf>《卍續藏經》</bf>六二‧二○九下
懺法五緣
<bf>《業疏》</bf>云：「一、能懺，是五眾犯過之人，義兼居家二眾。二、所對，同眾，同戒見。清淨戒具。三、明懺心：
內心慚愧，最是治本；立誓永斷，此即懺悔；露罪示他，恥更後犯。四、心境相應，彼此言義迭相領會。五、事成有三：謂教具足
，作法無非；呵責立誓，故自責心生厭離；領受無違，即答言爾。」<bf>《卍續藏經》</bf>六四‧五○○下
見毀戒者勸令改悔（129）
<bf>《事鈔》</bf>云：「若見造六聚罪者，屏處委示：『今與同住，並是宿因，但末多障，持戒者少。見造某罪，是實以不
？』答是實者，依律如法誨示。文云有二種癡：一、不見犯；二、犯而不懺。有二種智人，反上語之，順佛語者名真供養。今不肯順，可
欲從魔耶；罪不可積，或能轉重。餘經云：一念之惡能開五不善門；　惡能燒人善根；從惡更起惡；為聖人所訶；退失道果；死
入惡道等，種種示之。」<bf>《大正藏》</bf>四○‧二四上
毀律儀則毀三聚戒
<bf>《菩提正道》</bf>云：「如是正受諸律儀已，於三種戒悉當愛護，然於根本處，律儀戒共諸七眾；別解脫戒，更應勤學。
決擇分又云：『此三種戒，由律儀戒之所攝持，令其和合；若能於此精勤守護，亦能精勤守護餘二。若有於此不能守護，亦能餘二不能守
護，是故有毀律儀戒，名毀一切菩薩律儀。』」
犯戒速懺悔覆則日益深（130）
<bf>《事鈔》</bf>云：「夫結成罪種，理須懺除，則形清心淨。但犯罪長時，心智頑鈍，雖聞苦語，未足動心。故<bf>《
薩婆多》</bf>云：無有一法疾於心者。不可以暫惡，便永棄之，故須懺悔。」<bf>《大正藏》</bf>四○‧九六上
<bf>《資持》</bf>云：「初懺意，上句明造業。結業成因，心招來果，故如種焉。次句明須懺。是以忽追所犯，深恨前非。
仰對勝緣，盡披肝膽，罪從心起，還逐心亡。既伏現因，不牽後果，犯而不悔，業苦何窮。有智識非，義無隱覆故也。則下彰業。故下二
引勸，不下申勸。彼論問曰：何法重於地？何法高於空？何法多於草？何法疾於風？答曰：戒德重於地，我慢高於空，煩惱多於草，心念
疾於風。今略引後句，以明昔心造惡，今忽追悔，剎那翻善，不待終日。意令有犯，速須求懺。」（摘錄）<bf>《大正藏》</bf>
四○‧三四九中
<bf>《山曜經》</bf>行品云：
寧噉燒鐵　吞飲烊銅　不以無戒　食人信施
犯戒能懺重罪輕受（131）
<bf>《事鈔》</bf>云：「<bf>《涅槃》</bf>云：犯四重者，生報即受。若披法服，猶未捨遠。常懷慚愧，恐佈自責
。其心改悔，生護法心，建立正法，為人分別，我說是人不為破戒。若犯四重，心無怖畏，慚愧發露，於彼正法，永無護惜建立之心，毀
訾輕賤，言多過咎，若復說言，無佛法僧，並名趣向一闡提。云何是業能得現報不未來受？謂懺悔發露，供養三寶，常自呵責。以是善業
，今世頭目等痛，橫罹死殃、鞭打、飢餓。若不修身戒心慧，反上諸法，增長地獄。」
<bf>《大正藏》</bf>四○‧九六下
懺罪用藥約通別釋
<bf>《行宗》</bf>云：「言通別者：一、滅擯藥，局收初重；二、僧懺藥通二（學悔及懺殘也。蘭墮兼僧，正悔在別，非此所
通）；三、對首三說藥通二（提、蘭）；四、對首一說藥通二（提舍、重吉）；五、責心藥，雖局輕吉。初後皆局，中三並通。」<bf>
《卍續藏經》</bf>六二‧二○八上
誡淨業非修道要行（132）
<bf>《資持》</bf>云：「今生愚僧，不知教相，破戒作惡，習俗成風。見持戒者事與我違，便責不善隨方，呵為顯異。邪多正
寡，孰可言之。法滅世衰，由來漸矣！東南講禪，半夜噉粥，過午方齋，木缽紗衣，不殊外俗，循名昧實，並謂隨方。不學愚癡，一至於
此。慎之。」
對首說罪懺悔法（五戒居士犯酒）
「大德存念！我鄔波索迦某甲，有故飲酒，犯下品可悔惡作罪，及此方便覆藏惡作罪，不憶數。此所犯罪，我今於大德前，從清淨來並皆
發露，不作覆藏。由發露已，便得安樂。」（如是三說）
所對者問言：「汝見罪不」？答言：「我見」。又問：「將來諸戒能善護不？」答言：「能護」。所對者言：「奧篤迦（此云好）。」答
言：「娑度（此云善）。」
犯輕垢罪對首懺法（菩薩戒犯酒）（133）
<pb n="29"/>
「大德一心念！我某甲菩薩，故飲酒犯輕垢罪，及方便覆藏罪，不憶數。今向大德發露懺悔，更不敢作，大德憶我。」（如是三說）
受懺者呵責云：「自責汝心，生厭離。」答言：「爾。」
犯戒者速懺悔
<bf>《虛空藏菩薩所問經》</bf>云：見造罪人不動懺悔，是為魔障。爾時世尊，而說頌曰：
若為欲可使　放逸不能安　習近於非法　將何以為賢
常在三惡道　宛如轉車輪　若世時有佛　而己不得聞
女人最為惡　難與為因緣　恩愛一縛者　牽人入罪門
女人有何好　但是諸不淨　何不諦計是　為此發狂荒
<bf>《大正藏》</bf>五四‧六○下
破戒能改悔名可化者（134）
<bf>《法海觀瀾》</bf>云：「惡人破戒者，有可化、有不可化。不可化者，若攝取共住，則自壞其道，於彼無益。譬如救溺，
自不能濟，而濟彼故，二俱不免。」
<bf>《蕅益大師全集》</bf>三‧一九三四
懺悔即空假中
故<bf>《觀普賢》</bf>云：「若欲懺悔者，端坐念實相，眾罪如霜露，慧日能消除；我心自空罪福無主，是名大懺悔，是名莊
嚴懺悔，是名無罪相懺悔。無罪相者，此約空為處也；莊嚴懺悔者，約俗諦為處也；大懺悔者，約中道為處也。若三種差別者，此是歷別
論處爾。即一而三，即三而一者，此圓妙懺悔也，諸大菩薩修學佛法所懺悔也。」（摘錄）<bf>《大正藏》</bf>九‧三九三上
中
毀戒者宜急求懺悔）
<bf>《金光明疏》</bf>曰：「佛為天人師，師嚴道尊。凡有所言說，若有違犯，（135）罪莫大焉。初篇、後聚，那可違負
？爾則欺佛欺心，復負三師七證。此則佛海死屍，華園爛肉。以四重人，應須懺悔，滅除業障。多欲墮鳩鴿，多瞋墮蛇蚖，多癡墮蝨蟻，
多慢墮飛鳥，多諂墮修羅，多慳墮餓鬼。餓鬼常飢渴，畜生相殘害，修羅多怖畏，是名四惡趣。聞名尚不可，況復當之。急當懺悔，滅除
業障。」（此是凡夫懺悔）
佛法中二種健兒
<bf>《三藏法數》</bf>云：「<bf>《涅槃經》</bf>云：『二種健兒，謂自不作惡，既作而能懺悔，更不復作，乃是
有力量人，故名健兒。一、自不作罪。謂此健兒身口意業，常自清淨，永無過惡，故名自不作惡。二、作已能悔。謂此健兒，雖先作惡，
後能改悔，更不敢作。猶如濁水，置之明珠，以珠力故水即為清。故名作已能悔。』
<bf>《佛教大藏經》</bf>見露一‧四一
犯戒懺淨犯十善戒性惡不滅
<bf>《法海》</bf>云：「戒律中戒，雖復細微，懺則清淨。犯十善戒，雖復懺悔，（136）三惡道罪不除。如比丘殺畜生，
雖復懺悔，罪報猶不除。故但說十善業道亦自行，亦教他人。名為尸羅波羅蜜。十善道七事是戒，三為守護，故通名為尸羅波羅蜜。持戒
則攝一切眾生，布施則不能普周一切。持戒遍滿無量，如不殺生戒，則施一切眾生命，如眾生無量無邊，福德亦無量無邊。略說諸能破佛
道事，此中皆名破戒。離是破戒垢，皆名清淨。乃至聲聞、辟支佛，尚是戒垢，何況餘惡。菩薩住尸羅，或未得無生法忍故，諸煩惱風，
吹動願樹，欲壞其尸羅，爾時應求禪定樂，除卻五欲樂。五欲樂除，戒得清淨。下人破戒，中人著戒，上人不著戒。菩薩思惟，若我僧破
戒及破戒者，愛戒及持戒者，而生愛恚，則還受罪業因緣。破五眾戒，名為破戒。不破所受戒，常為三毒覆心，不憶念戒，迴向天福，邪
見持戒。如是等，名戒不淨。」<bf>《蕅益大師全集》</bf>三‧一九三三
初明懺重得受
<bf>《占察疏》</bf>云：「復次，未來之世，若在家，若出家，諸眾生等，欲求受清淨妙戒，而先已作增上重罪，不得受者，
亦當如上修懺悔法，令其至心，（137）得身口意善相已，即應可受。
在家或破終身五戒中四重，或破一日一夜八戒中四重，或破菩薩戒中十重。出家或破沙彌及尼戒中四重，或破式叉摩那法中四重，或破比
丘及尼戒中四重，並名邊罪，屬重難攝，故名增上重罪；若依律藏，不許懺悔，不得重受一切戒品。若依梵網，須以得見好相為期。今依
此經，則以得清淨輪為期也。又七逆等，亦名增上重罪，雖梵網經，亦不許其受戒。若依此經求得清淨輪相，即應可受，尤為格外洪慈。
」<bf>《卍續藏經》</bf>三五‧七七上
　　⿴口劄：若有比丘、比丘尼等，以不能攝護諸根已犯重罪，慚愧心發，欲懺悔清淨者，可依<bf>《占察善惡業報經》</bf>
行法，重重懺悔。若蒙釋迦本師及十方三寶證明，地藏菩薩大發哀愍，得見清淨輪相，重罪悉滅除，即得大乘戒體。以本經受戒法文略，
可依<bf>《梵網合⿴口註》</bf>第五冊，學菩薩戒，於佛前依法自誓受戒，得菩薩戒，而沙彌比丘戒皆包括在內，以後即可稱
為菩薩比丘。
聽比丘七反捨戒還家（138）
<bf>《事鈔》</bf>云：「若不樂梵行者，聽捨戒還家。若復欲於佛法修清淨行者，還聽出家受大戒。<bf>《增一阿含》</bf>
，開七反捨戒，過此非法。<bf>《伽論》</bf>云：尼無捨戒，更得受具。問：若無重出家，何故開捨？答：一、不成
重罪故；二、為來去無障。比丘建立義強，故開七反。尼有一義，令在俗無過，不生饑醜過失。尼再來，義計為沙彌尼，學戒女。」<bf>
《大正藏》</bf>四○‧三○下
捨比丘戒文
「大德憶念！我某甲出家辛苦，作沙門甚難，不樂作比丘，憶念父母等，送我至父母所白衣家，不與長老等共法。我捨佛、捨法、捨僧、
捨戒，我不樂作比丘，厭離比丘事。」一說。
有四種捨戒：法捨；命終捨；形生捨；斷善根捨；此明作法一種。又捨通頓漸，若直為白衣，則三戒齊失為頓。若捨具作沙彌，
或捨具十作優婆塞，則名漸捨。<bf>《俱舍》</bf>頌曰：「捨別解調伏　由故捨命終　及二形（139）俱生　斷善根夜盡。
」依<bf>《俱舍》</bf>釋四捨云：「作法捨者，與受相違，表業生故；命終捨者所依故；斷善者，所因斷故；二形者所依變故
。」
<pb n="30"/>
另一捨戒方式，如律云：「我捨佛、捨法、捨比丘僧、捨和尚、捨阿闍黎、捨諸
梵行、捨戒、捨律、捨學事、受居家法，我作優婆塞（阿含。僧伽摩比丘七反降
魔證果）。」
<img n="V\V003.png"/>

不輕犯戒者（140）
<bf>《本業經》</bf>云：「有而犯者，勝無不犯。有犯名菩薩，無犯名外道。」
<bf>《大集經》</bf>云：「不說己德而起高心，不說他失而起嫌心。」
<bf>《諸法無行經》</bf>頌云：
「若見破戒人　不說其過惡　應當念彼人　久久亦得道」
<bf>《大正藏》</bf>四十‧六二七中
常生慈悲心者，如<bf>《菩薩地》</bf>云：「憐愍惡人，勝於正行。」又云：「若僧犯戒，行不饒益，是名菩薩相似功德，故
說悲心教化惡輩。方便教化捨說過之惡，而成生起大乘之淨信。」違教結罪者，聞他說過，忍不教勸，已非悲心。而菩薩反更自說現於佛
法中，出家在家菩薩，僧尼犯戒之罪過者，違法犯行，故結重罪。
不得強迫懺悔
律云：「不得強迫令悔；若準鈔中，二篇臨重，理宜早救，須強與半月（141）摩那埵（此云意喜行），行滿出罪云云。」
明懺悔意
<bf>《業疏》</bf>云：「懺說戒相。由常作故，即是住持。莫不折伏慢幢，崇仰至教，分傾煩惱。」
<bf>《濟緣》</bf>釋云：「初句徵起，何故說戒，先須懺露？由下釋通，初二句示說戒意。謂半月常作，頻令洗懺，戒品既淨
，定慧乃明，即住持相。莫下明懺露意。慢幢即人我，至教即戒法。伏我仰法，聖道可期，故傾煩惱。且據兩凡，故云分也。」<bf>
《卍續藏經》</bf>六四‧四七六下
常修五悔法行
五悔（出<bf>《天臺四教儀》</bf>，五種皆稱悔者，以其皆能滅罪故也。）懺悔，則滅身口意所作之業；勸請，則滅波旬
請佛入滅之罪；隨喜，則滅嫉他修善之愆；回向，則滅求生三界之心；發願，則滅修行退志之過也。
懺悔，梵語具云懺摩，華言悔過，華梵兼舉，故稱懺悔。懺名修來，悔（142）名改往。謂修將來之善果，改已往之惡因，是為懺悔。

勸請有二，一者、謂十方世界入涅槃者，勸請住世利濟眾生；二者、謂十方世界有佛初成正覺者，勸請轉法輪度諸眾生。雖不見佛，而虔
心勸請，以達歸敬之誠，是為勸請。
智愚犯戒懺覆
<bf>《婆沙論》</bf>云：「愚作小罪永墮惡　智為大眾亦脫苦　為團鐵小亦沈水為缽鐵大
亦能浮」威儀者，威是清嚴可畏，儀是軌範行人肅然可敬。
<img n="V\V072.png"/>
<bf>《大正藏》</bf>三二‧二五○中

<h2>甲四、四眾共學章（143）</h2>
受前懺悔
<bf>《事鈔》</bf>云：「以信邪來久，妄造非法。今創歸投，必翻邪業。從生死際至涅槃際中間罪業，皆除滅也。」
<pb n="31"/>
懺悔清淨
<bf>《阿含經》</bf>云：「於受前懺悔罪已受法，謂從無始生死邊至涅槃際，一切罪業皆清淨。」（無始有識名生死邊，究竟
果滿涅槃名涅槃際。）
得善法體時
<bf>《濟緣》</bf>云：「前三歸是發善法體，三說竟時得。後三結者，囑授叮嚀，令持在懷，不濫承奉。經云：『歸依於佛者
，終不更歸依其餘諸天神。』」
（摘錄）<bf>《卍續藏經》</bf>六四‧三六二下
<h3>乙一、翻邪三歸（144）</h3>
大聖初成正覺，方因提謂長者，開授三歸之戒，翻邪歸正，以為入聖之根本。三乘行者，歸宗進行，此為初首也。三歸之用，正破三邪，
濟三途，接三乘，出三有。佛法以此三歸為本，通發一切戒品及諸出世善法，不同世間善法也。
一、歸依佛：佛陀秦言覺者，自覺覺他，故名為佛。歸者，以反還為義，反邪師，還事正師，故名歸。依者，憑也、憑心靈覺，得出三途
及三界生死也。故經云：「歸依於佛者，終不更歸依其餘諸外道天神也。」
二、歸依法：達磨秦言法，法者可軌，大聖所說，若事若理，可為心軌，故言法也。歸者，反邪法，還修正法，故名歸。依者憑佛所說法
，得出三途及三界生死。故經云：「歸依於法者，終不更歸依諸外道典籍也。」
三、歸依僧：僧伽秦言眾，眾者和合，出家三乘行者，心與佛所說事理法合，故名為僧。歸者，反九十五種邪行之侶，歸心出家三乘正行
之伴，故名為歸。依者憑心出家三乘正行伴，得出三途及三界生死。故經云：「歸於（145）僧者，永不復更歸依其餘諸外道也。」（
見法界次第、初門上之下。六三陽九）
四種三寶為所歸
所謂：一、一體三寶，亦名自性三寶：眾生心性，具覺了義，名佛。眾生心性，具軌持義，名法。眾生心性，具和合義，名僧。二
、化相三寶：釋迦如來菩提樹下，夜明星而成正覺，名佛寶。於鹿野苑中說四諦法，名為法寶。度陳如五比丘等，名為僧寶。三
、理體三寶：謂五分法身，名為佛寶。　滅諦涅槃，名為法寶。學無學功德，名為僧寶。四、住持三寶：形像塔廟，名佛寶。
三藏經典，名法寶。稟戒剃髮染衣，名僧寶。自性三寶，謂吾人身中佛性，佛性即法身佛寶。能說此法，即是法寶。能受持者，即是僧
寶。他尚歸依，我身三寶，今我豈不自歸。
<bf>《在家備覽》</bf>云：「<bf>《芝苑》</bf>云：『眾生妄念，天真本具，一體三寶也。乘時利見，啟迪群庶，
化相三寶也。諸佛果德，清淨無染，理體三寶也。垂裕後世，流及無窮，住持三寶也。』<bf>《弘一律師法集》</bf>二‧六二
三
（146）<bf>《戒疏》</bf>云：『有四種三寶。一理體者，如五分法身為佛寶，滅理無為是法寶，聲聞學無學是僧寶。二化
相者，如釋迦道王三千為佛寶，演布四諦為法寶，憍陳如等五人為僧寶。三住持者，形像塔廟為佛寶，紙素所傳為法寶，戒法儀相為僧寶
。四一體者，如常所論，唯約心體義分三相。如現前一念覺知之心為佛寶、所覺之境為法寶，能所無二為僧寶。』
（摘錄）<bf>《卍續藏經》</bf>六二‧一八三上
<bf>《行宗》</bf>云：「<bf>《芝苑》</bf>云：『諸佛果德，清淨無染，理體三寶也。乘時利見，啟迪群庶，化相
三寶也。』<bf>《行宗》</bf>釋云：『理體局聖，凡愚不遇。住持、無信不遇。化相、無緣不遇。舍衛三億，可以明之。一體
、二乘不遇。』」
<bf>《卍續藏經》</bf>六二‧一八二上
<bf>《處胎經》</bf>云：「佛告彌勒偈云：
『汝所三會人　是吾先所化　九十六億人　受吾五戒者
　次是三皈人　九十二億人　一稱南無佛　皆得成佛道』
<bf>《大正藏》</bf>五四‧五下
受三歸法（147）
<bf>《善見論》</bf>云：「並須師授，言音相順，若言不出，或不具足，不稱名，不解故不成。應云：『我某甲，盡形壽歸依
佛、歸依法、歸依僧。』（如是三說得法屬已）
『我某甲，盡形壽歸依佛竟，歸依法竟，歸依僧竟。』（三結已。此但受歸法，無有戒法故。論云：三歸下有所加，得歸及戒。若無加者
，有歸無戒。）」
受三歸依功德
<bf>《法門名義集》</bf>云：「煩惱魔「是生死因」，陰魔死魔「此二是生死果」。天魔「是生死緣」。此四種能障解脫，故
名為魔。」
<bf>《智論》</bf>云：「梵語魔羅，秦言奪命。論云：唯死魔實能奪命，餘者能為奪因，亦能奪智慧命故。又四皆惱害，不能
自由，故名為魔也。又三皈功用，破三邪濟三途，接三乘出三有。」
<bf>《灌頂經》</bf>云：「受三歸者，有三十六位護歸善神，日夜保護一切吉祥。」
（148）<bf>《希有經校量三歸功德》</bf>云：「教四天下及六欲，一切眾生得阿羅漢果，不如三歸功德多。」
<bf>《業疏》</bf>云：「受三歸者，但得法被身為佛弟子，無戒可持。」
<pb n="32"/>
<bf>《卍續藏經》</bf>六四‧三六二上
<img n="V\V073.png"/>
<bf>《稀有校量功德經》</bf>云：「假使滿三千大千世界中，諸佛如來，譬如竹葦甘蔗稻麻，彼等諸佛世尊至真等正覺，若有
善男子善女子，二萬歲中，常以一切娛樂之具，衣服飲食床臥湯藥，種種奉施，乃至滅度之後，收其舍（149）利起七寶塔，一一寶塔
皆以香華伎樂繒蓋幢幡香燭油燈，種種所須，悉皆供養，實得無量無邊不可算不可數福德之聚。佛言：阿難！猶不如是善男子善女人，以
淳淨心作如是言：我今歸依佛、歸依法、歸依僧。所得功德勝前福德，百倍千倍萬倍，不可算數，譬喻言辭所不能知及。」
受三歸五戒功德
<bf>《法華文句》</bf>二、五云：「故論云：若持五戒，釋迦文佛在汝家中。經云：無垢優婆夷復白佛言：世尊！我今未知三
歸五戒，所有善根，得何福報？唯願世尊為我解說。佛告無垢優婆夷言：歸佛法僧，受持五戒，我說彼人無量無數善根福報，無窮無盡，
後得涅槃（涅槃有常樂我淨四德）。」
<bf>《法華玄義》</bf>云：「『無二十五有生死名常。不受二十五有報名樂。破二十五有業名我。破二十五有煩惱名淨。此二
十五有不出六道，有生有死，因果不亡之謂也。』偈云：
四洲四惡趣（八）六欲並梵天（七）四禪四空處（八）無想五那含（二）」<bf>《法界次第初門》</bf>云：「歸者，以返還為
義，謂反邪師，還事正師。依（150）者，憑義，謂憑心靈覺，出三途苦及三界生死。」
<bf>《戒疏》</bf>云：「此三益世，近拔三有，遠清二死。稀世獨達可重名寶。」<bf>《行宗》</bf>釋云：「初約
義略釋，上三句顯益。近遠二字，必對因果。二死者，一曰分段，三乘共亡。二曰變易，唯佛永盡。稀下一句結名，世間無故。獨達者，
超諸有故。」<bf>《卍續藏經》</bf>六二‧一八二上
受三歸免墮惡道
<bf>《增一阿含經》</bf>云：「有忉利天子五衰相現，當生豬中，愁憂之聲，聞於天帝，天帝聞之喚來告曰：『汝可三歸，即
時如教，便免生豬。』三自歸已，生長者家，還得出家，成於無學。」（見玄籤一五、一八）
佛為說偈云：
諸有歸命佛　不墮三惡道　盡漏處人天　便當至涅槃
<img n="V\V074.png"/>
（151）<bf>《佛教大藏經》</bf>七八‧二七二
所歸境通三世
<bf>《業疏》</bf>云：「論云：通歸三世佛，同法身故。不獨歸釋迦，以是別故，不名歸也。」
<bf>《濟緣》</bf>云：「初境寬狹者，釋迦境狹，三世境寬。小教明三世，以六佛為過去，釋迦為現在，彌勒為未來。十方現
在，教所不論。若歸一境，餘則無心，故不名歸。」
<bf>《業疏》</bf>續云：「『四約境真偽者。』<bf>《濟緣》</bf>釋云：『四境真偽者，法身佛，滅理法，第一義
僧，名真境也。色身佛，經教法，凡夫僧，名偽境也。』」
<bf>《卍續藏經》</bf>六四‧三六○上下
所歸名義
<bf>《業疏》</bf>續云：「自問曰：何以所歸名歸依佛？此釋三寶名義也。」
<bf>《濟緣》</bf>釋云：「明佛中，初引問。此下，疏家點示也。答中、初釋名（152）義，眾生無始背捨三寶，今迴昔心
，轉向聖境故。若約大乘一體三寶，反照自心即名迴轉，如別所謂。即下，示所歸。戒定熏修，因成果滿，五分法身，名一切智無學功德
。問：此中歸佛而云無學者。答：無學之名，義通大小。然小教談佛，與二乘人斷證同故。如鹿苑初度五人，名六羅漢。若爾，與下第一
義僧何異？答：斷證雖同，三乘位別。二乘實證，佛是權方。」
<bf>《卍續藏經》</bf>六四‧三六○下
正歸何佛身
<bf>《業疏》</bf>續云：「又問：為歸色身，為歸法身？答：歸於法身，不以色身為佛故。」
<bf>《濟緣》</bf>釋云：「次問答中，依法身體，現起色身。若歸色身，則逐末忘本。若歸法身，則本末俱得，故云不以等也
。」<bf>《卍續藏經》</bf>六四‧三六○上
歸依三寶息苦輪（153）
<bf>《佛說金耀童子經》</bf>云：「爾時世尊說此語時，青黃赤白四色光明從口而出，其中光明，有上去空中，乃至色究竟天
。光明到已，出如是聲，演說若空無常無我。說二伽陀曰：
出光勸化汝　歸依佛法僧　抖擻死魔軍　如象離繫縛　若入此法中　志心行不退　所以斷輪迴　諸苦悉皆盡」
（摘錄）<bf>《大正藏》</bf>十四‧八五一中
<pb n="33"/>
翻邪三歸制意
<bf>《事鈔》</bf>云：「<bf>《涅槃》</bf>云：『一切眾生，怖畏生死四魔，故受三歸。名一義異，或時說三為一
，說一為三。諸佛境界，非二乘所知。』」
<bf>《大正藏》</bf>四十‧一三九中
<bf>《資持》</bf>釋云：「三歸中，制意引經，初、正明受意。即<bf>《多論》</bf>云：『如人獲罪於王，投向他
國，以求救護。眾生亦爾，繫屬於魔，有生死過，歸向三寶，魔無如之何。故知若受三歸，得脫生死。煩惱魔者，三毒善故，（154
）五陰魔者，遷謝不停故，死魔者，逼切報命故。天魔者，撓令退道故。四皆惱害，不能自由，故名魔也。』名下，次彰法勝。名一義異
者，彼經第五自解云：『佛常、法常、比丘僧常。此明如來欲示眾生常住真心，一體三寶，故於方便教中，隨宜離合，故云諸佛境界等。
既知方便，本為引實，今受三歸，無非顯性，機雖未達，可使由之，而授者而教，不可不知之。』說一為三者，經云：『云何為一？佛告
摩訶波闍波提憍曇彌，莫供養我，當供養僧。若供養僧，即得具足。汝隨我語，則供養佛；為解脫故，則供養法；為受用故，則供養僧。
』說三為一者，如<bf>《多論》</bf>云：『問：佛亦是法，法亦是佛，僧亦是法，正是一法，有何差別？答：雖有一義，相有
差別。無師大智，一切功德，是佛寶。盡諦涅槃，是法寶。聲聞學無學功德，是僧寶是也。』」
<bf>《大正藏》</bf>四十‧四○六上
為何受三歸
<bf>《善生經》</bf>云：「善生言：『世尊！何因緣故，受三歸依？云何名為三皈依耶？』『善男子！為破諸苦（謂生老病死
等苦），斷除煩惱（謂諸苦之因（155）種），受於無上寂滅之樂（謂不生不死涅槃之樂），以是因緣，受三歸依。如汝所問，云何三
歸依者，善男子！謂佛法僧。佛者能說壞煩惱因，得正解脫。法者，是壞煩惱因，真實解脫；僧者，稟受壞煩惱因得正解脫。正道解脫是
名為法。無師獨覺是名為佛。能如法受是名為僧。』」
<bf>《大正藏》</bf>二四‧一○六一中
<bf>《舊雜譬喻經》</bf>云：「昔佛往到第二忉利天上，為母說經。時有一天人壽命垂盡，有七事為應：一者項中光滅，二者
頭上莊飾華萎，三者面色變，四者衣上有塵，五者腋下汗出，六者身形瘦，七者離本座云云。更當下生於拘夷那竭國疥癩母豬腹中作子，
甚預愁憂，不知當作何等方便得免此罪？有天語言：今佛在此為母說法云云，佛告天子，一切萬物皆歸無常，汝素所知，為何憂愁？云云
。當受三自歸，言：南無佛！南無法！南無比丘僧！歸命佛！歸命法！歸命比丘僧！如是曰三，天從佛教，晨夜自歸，七日命終，生維耶
離國作長者子云云。出家成道。兒年七歲，見目連、舍利弗云：諸佛菩薩僧受我供，飯訖，佛為說法，內外皆證不退。」
（摘錄）<bf>《大正藏》</bf>四‧五二一下
受三歸得護持（156）
<bf>《嗟曩法天子受三歸依獲免惡道經》</bf>云：「復說伽陀曰：
誠心歸命佛　彼人當所得　若晝若夜中　佛心常憶念
誠心歸命法　彼人當所得　若晝若夜中　法力常加持
誠心歸命僧　彼人當所得　若晝若夜中　僧威常覆護
爾時世尊說伽陀曰：
若佛陀二字　得到於舌上　同彼歸命等　不虛過一生
若達磨二字　得到於舌上　同彼歸命等　不虛過一生
若僧伽二字　得到於舌上　同彼歸命等　不虛過一生」
（摘錄）<bf>《大正藏》</bf>十五‧一三○上
受三歸得解脫
歸依三寶得解脫：
<bf>《法句譬喻經》</bf>云：「昔者天帝釋五德離身，自知命終當生陶家受驢胞（157）胎。愁憂自念，三界之中濟人苦厄
唯有佛耳！馳往佛所，稽首伏地，至心歸命佛、法、僧眾。未起之間其命忽終，便入驢母胎中。時驢解走，破壞坯器，其主打之，尋時傷
胎，其神即還入故身中，五德還備，復為天帝。佛讚善哉！殞命之際，歸命三尊，罪對已畢，不更勤苦。佛為說偈，令帝釋聞之。達罪福
之變，解興衰之本，遵寂滅之行，得須陀洹道。」
（摘錄）<bf>《大正藏》</bf>四‧五七五中
歸依三寶免落三惡道
<bf>《增一阿含》</bf>云：「三十三天有一子應生豬中，轉入人道。彼天子言有異災怪。釋提桓因為說偈
一切行無常　生者必有死　不生輒不死　此滅為最樂
釋提桓因又語天子言：汝今自歸命佛、法、僧。所以然者，佛亦說偈云；
諸有歸命佛　不趣三惡道　受福人天間　後逮涅槃界」
（摘錄）<bf>《大正藏》</bf>二‧六七七下
<pb n="34"/>
初受優婆夷三歸依（158）
律云：「世尊乞食漸至虞髀羅婆羅門舍，中庭默然而住。時婆羅門婦是蘇闍羅大將之女，見如來中庭默然住，見已發歡喜心，即出食施與
世尊。世尊慈愍彼故，即受其食，食已告言：『汝今歸依佛！歸依法！』答言：『如是，我今歸依佛！皈依法！』此虞髀羅婆羅門婦、蘇
闍羅大將女，為最初優婆夷。」
受歸戒法成不成相
<bf>《善生》</bf>云：「善生言：『世尊！何等之人，得三歸依；何等之人，不得三歸。』『善男子！若人信因、信果、信諦
、信有得道，如是之人，則得三歸。若人至心，信不可敗，親近三寶，受善友教，如是之人，則得三歸。優婆塞戒亦復如是。』」
<bf>《大正藏》</bf>二四‧一○六三下
<h3>乙二、人天五戒（159）</h3>
受五戒功益
<bf>《善生》</bf>云：「善男子！一切施中，施無畏最為第一。是故我說五大施者，即是五戒，能令眾生離五怖畏。是五種施
易可修行，自在無礙不失財物，然得無量無邊福德。離是五施，不能獲得須陀洹果，乃至無上菩提。善男子！若受戒已，當知是人為諸天
人恭敬守護，得大名稱。」
<bf>《大正藏》</bf>二四‧一○六四上
經云：「五戒各有五位護戒神。」<bf>《智論》</bf>云：「若受五戒，釋迦文佛在汝家中。」<bf>《濟緣》</bf>云
：「截生死流，發定慧力，菩提基本，涅槃初門。所以三乘聖人並由斯路，捨此修道，枉費時功，欲步求前，終無所致矣。縱妄成業，禁
業名戒，故先受戒，意在斯也。云何名五戒，殺生乃至飲酒，此五是所防之業非，戒乃是能防之本。受戒者能常憶所受戒，一、憶念不忘
；二、執持不失；三、塵境不侵。能憶持防，一體三用無前後，方名持。云何名受（160）戒，謂創發要期，緣具成受，納聖法在心，
名之受。即此戒體，能防非義，故名為戒。受者發心立誓，普遍生境俱無害心，方成大慈，得戒之本。」
得五戒之時間
受三歸依法竟得五戒。<bf>《業疏》</bf>云：「初三歸誓發戒之緣，後三歸結是囑非體。」<bf>《行宗》</bf>釋云
：「前誓是緣，正發戒體，後結為囑，意令堅持。」
<bf>《卍續藏經》</bf>六四‧三六四下
發上品心得上品戒
<bf>《事鈔》</bf>云：「云何上品，若言我今發心受戒，為成三聚戒故，趣三解脫門，正求泥洹果。又以此法引導眾生，令證
涅槃，令法久住。」
<bf>《大正藏》</bf>四○‧二六上
<bf>《資持》</bf>釋云：「初明自利行，又下明利他行，令法下明護法行。」
<bf>《大正藏》</bf>四○‧二二○上
解釋戒義（161）
<bf>《善生》</bf>云：「約善為五義：一、曰制，能斷諸惡故。二、名迮隘，性不容惡故。三、名清涼，遮煩惱熱故。四、名
為上，能上天堂，至無上道故。五、名為學，學調諸根智故。」　　　（摘錄）<bf>《大正藏》</bf>二四‧一○七一中
　　⿴口劄：初、約教，二、據性，三、從用，四、取果，五、約行。今覈戒字，乃當警也，預約未然之言。覈者，推也。警者，警悟，
謂常自預覺，不使臨境有迷。」（然，猶行也）
對治貪嗔痴立五戒
<bf>《戒疏》</bf>云：「對治貪欲立第二第三戒，對治瞋痴立第一第四戒。又殺妄由嗔痴生，婬盜由貪生。是三毒配四戒，殺
婬妄是對有情，盜通非情，酒是對非情。」
未受戒前先懺宿罪（162）
<bf>《濟緣》</bf>云：「五戒是聖道之基，有虧則三乘無託。恐有輕犯，故須略簡。懺悔由生死際至涅槃際，謂無始有識名生
死際。究竟果滿名涅槃際。略學始末以攝中間，所有罪過，一時盡悔。」<bf>《卍續藏經》</bf>六四‧三六四上
受五戒儀
和尚鳴尺云：「善男子！適間為汝懺悔無始往愆，問明現生遮障，則身心無染，道器純潔。我今為汝秉宣三歸，正是納體之時，汝當對三
寶前，發大慈悲無損害心，遍緣一切情與非情境，而於境上誓願斷惡修善，利濟眾生。汝果能發此上品心，今所受者是如來上品三歸五戒
。如是戒法，甚為難得，若如來不出世者，即無此戒也。所以一切眾生，以無戒故，為生死之所漂流。汝今欲斷生死流者，應當至心稟受
此戒，此戒能為聲聞菩薩戒而為根本。戒有五種，始從不殺生，乃至不飲酒。汝今欲受一戒，名為一分優婆塞；欲受二戒，名為少分優婆
塞；欲受五戒，名為滿分優婆塞。汝今欲受何分之戒？」受者答云：「能受持滿分。」和尚云：「既能受滿分戒者，稱自己名，隨我語言
，至心領受。」唱云：
「我某甲，歸依佛、歸依法、歸依僧，盡形壽為五戒滿分優婆塞，如來至真等正覺是我世尊。」（三說，二鳴磬，三叩首。）
和尚云：「向受三歸，正是納戒體於心胸。更加三結，示戒所歸，意使堅持。」
唱云：
<pb n="35"/>
「我某甲，已歸依佛竟、歸依法竟、歸依僧竟，盡形壽為五戒滿分優婆塞。如來至真等正覺，是我世尊。」（三說，三鳴磬，三叩首。）

宣說戒相
和尚鳴尺云：「善男子等！上來授汝三歸三結，已受得無作戒體，我今當示汝五戒相，識相盡形壽護持。汝當諦聽，一一受持。」
第一不殺生，是優婆塞（夷）戒，汝盡形壽能持否？答：能持。
第二不偷盜，是優婆塞（夷）戒，汝盡形壽能持否？答：能持。
第三不邪婬，是優婆塞（夷）戒，汝盡形壽能持否？答：能持。
（164）第四不妄語，是優婆塞（夷）戒，汝盡形壽能持否？答：能持。
第五不飲酒，是優婆塞（夷）戒，汝盡形壽能持否？答：能持。
第一不殺生，乃至第五不飲酒，是滿分優婆塞（夷）戒，汝於是中一一戒能持否？答：能持。

<img n="V\V075.png"/>
如來至真等正覺，是為三號。正覺即佛，華梵異耳。結歸正本，恐濫邪緣。言如來者，乘如實道，來成佛也。至真者，真簡邪偽。等正覺
者，道同三世也。等簡偏小。此實我歸，餘非敬也。
言三授者。前受既輕，三加誓願。律文一說便獲。受輕者，謂心浮薄。末世根鈍，告令戒體者，令知得時節。不比由來說後戒相，方云受
戒也。
（165）
<img n="V\V076.png"/>
釋詞句分五
一、我某甲者，陳名自謂也。律中文云自誓；<bf>《多論》</bf>文云：「聽五眾受，兩俱得也。無師可自誓受，有則不許。」

二、歸依佛下，明迴向境界。有人說云：「歸依佛無上尊、歸依法離欲尊、歸依僧眾中尊。隨德歎美，乃是加敬，任緣亦得。三歸加說，
見<bf>《雜心論》</bf>。
三、舉日夜盡形壽者，顯期時節也，特彰日夜盡形，明通延促也。
四、一戒五戒者，明隨力所持少滿等戒。此正是本誓立意防割之願也。優婆塞，此云近事男。新譯鄔波塞迦，此云善宿。<bf>《成論
》</bf>云：「此善能離破（166）戒宿。」古錄以清信士者，清是離過之名，信為入道之本，士即男子通稱。
五、如來下，略舉三號。結歸正本也。佛具十號，文但舉三，故云略也。如來，正覺，世尊，是為三號。正覺即佛，華梵異耳。結歸正本
，恐濫邪緣。問：前歸三寶，後更舉者？答：以三寶名通九十六道。後須顯正，非同前濫，故重別列。言如來者，乘如實道來成佛也。至
真者，體悟無邪也。等正覺者，道同三世，此實我歸，餘非敬也。
又真簡虛偽，等簡偏小。言三授者，前受既輕，三加誓願，不同律文，一說便獲。並由機有利鈍，故使受緣多少。告令戒體者，令知得時
節。不比由來說後戒相，方云受戒也。
五戒四性一遮
<bf>《業疏》</bf>云：「<bf>《多論》</bf>云：『四是實戒，一是遮庶。所以同結戒者，由酒是放逸本，能犯四戒
。迦葉佛時，有優婆塞飲酒故，婬他婦，盜雞殺人。問之答云：吾不作也。又能作四逆，唯不破僧。又得亂報，失一切善業。由多緣故，
與性戒同例。』<bf>《智論》</bf>云：『酒有三十五失。』」
（167）<bf>《卍續藏經》</bf>六四三六六上
<bf>《濟緣》</bf>云：「廢失正業、坐禪、誦經、佐助眾事。前四戒，於有情境發。唯酒一戒，徧無情境發。」
五戒即大施
<bf>《彌勒菩薩所問經論》</bf>云：「言五大施者，謂受持五戒，此是如來所說大施，以能攝取無量眾生故，成就無量眾生樂
故。」
<bf>《善生》</bf>五戒品云：「夫禁戒者，悉於一切可殺不可殺中，得一切可殺不可殺者，無量無邊。戒之果報，亦復如是無
量無邊。善男子！一切施中，施無怖畏，最為第一。是故我說五大施中，即是五戒。如是五戒，能令眾生離五怖畏。是五種施，易可修行
，自在無礙不失財物，然得無量無邊福德。離是五施，不能獲得須陀洹果，乃至得阿耨多羅三藐三菩提。善男子！若受戒已，當知是人，
為諸天人恭敬、守護，得大名稱。雖遭惡對，心無愁惱。眾生親附，樂來依止。阿那邠坻長者之子，雖為八千金錢受戒，亦得無量功德果
報。善男子！為財受戒，尚得利益，況有至心為於解脫而當不得？善男（168）子！有五善法圍遶是戒，常復增長如恆河水。何等為五
？一者慈；二者悲；三者喜；四者忍；五者信。乃至若有說言：離五戒已，度生死者，無有是處。」
（摘錄）<bf>《大正藏》</bf>二四‧一○六四上
<pb n="36"/>
居家二五八戒發戒多少
五戒多少：於情境得十二戒，於非情酒得三戒，情非情境，共得十五戒。
義準婬處開（女三、男二）於情（女十八、男十五）戒，情非情共得（二一、十八）戒。女、男、酒三境無量，所發之戒亦無量。
八戒多少：於情境（女、男）得（十二、十二）戒，非情五境（酒、華鬘、高床、歌伎、不過中食。）得十五戒，情非情共（女二十七、
男二十七）戒。義準婬處開（女三、男二）於情境得（十八、十五）戒，非情境得（十五、十五）戒，情非情境合共得（女三十三、男三
十）戒。以上五八戒約無貪等三善根而論。
<bf>《在家備覽》</bf>云：「凡是犯戒優婆塞，若造罪未果，或自命終、捨戒、邪見、二形生等，或病狂癡，但有二緣，不名
犯戒。俱為造因，未成至果，（169）故名缺優婆塞緣。」
<bf>《弘一大師法集》</bf>二‧七二一
五戒通七眾受持
<bf>《佛滅度後棺劍葬送經》</bf>云：「國王曰：『爾為誰沙門乎？』答曰：『吾師事佛。』王曰：『佛有何戒耶？』師曰：
『有二百五十戒。』王曰：『首戒云何？』答曰：『第一當遵慈仁。普惠恩及群生，視天下群生身命，若己身命，慈濟悲愍，恕己安彼，
道喜開化，護彼若身，潤逮草木，無虛機絕也。』王曰：『善哉！佛之仁化，懷天裹地，何生不賴焉！』『第二、當遵清。無積穢寶，尊
榮國土，非有無篡，草芥之屬，非惠不取。』王曰：『善哉！斯可謂清白也。』『第三、當遵貞。存心無婬，口無言調。偽聲邪色，一不
視聽，彼婦人，以母以姊，以妹以女，寧就喪身，無為婬亂。』王曰：『善哉！模真景淨，佛化為首矣！』『第四、當慎言。無兩舌惡
罵，妄言綺語，前譽後毀，證入無辜，蠱道鬼妖，厭禱咒咀，寧就吞炭，不出毒聲也。』王曰：『善哉佛化！惴惴慄慄，慎言乃如茲乎！
』『第五、當絕酒。夫酒者，令君不仁，（170）臣不忠，親不義，子不孝，婦人奢婬，厥失三十有六。亡國破家，靡不由茲。寧飲毒
而死，不酒亂而生。』王曰：『善哉佛之明化，令吞德懷道，滅於眾惡，興於諸善，清淨為身，淡泊為志。』
<bf>《大正藏》</bf>十二‧一一一四
飲酒非罪是罪因
<bf>《成論》</bf>五戒品云：「問曰：『飲酒是實罪耶？』答曰：『非也。所以者何？飲酒不為惱眾生故。但是罪因。若人飲
酒則開不善門，是故若教人飲酒則得罪分，以能障定等諸善法故。如植眾果，必為牆障。如是四法是實罪，離為實福。為守護故，結此酒
戒。』」<bf>《大正藏》</bf>三二‧三○○
持戒消滅三不善心：一、除瞋；二、三、滅貪；四、五、滅癡。
一、不殺生戒。謂人若於彼眾生，妄加殺害而奪其命。死墮惡道，或生人中，壽命短促。若不作是事，名不殺戒。
二、不偷盜戒。謂人若於有主物，不與而取。死墮惡道，或生人中，受貧乏報。若不作是事，名不偷盜戒。
（171）三、不邪婬戒。謂人若婬泆無度，犯他人妻妾。死墮惡道，或生人中，妻不貞良。若不作是事，名不邪婬戒。
四、不妄語戒。謂人若妄造虛言，隱覆實事，誑惑眾聽，死墮惡道，或生人中，中常臭穢，為人所憎。若不作是事，名不妄語戒。
五、不飲酒戒。謂人若飲酒，則縱逸惑逆昏亂，愚癡無有智慧。若不飲者，名不飲酒戒。
堅持五戒
<bf>《辯意長者子經》</bf>云：「佛告長者子辯意：『吾當為汝解說妙要，有五事行得生天上，何謂為五？一者慈心，不殺群
生，悉養物命，令眾得安；二者賢良，不盜他物，有施無貪，濟諸貧乏；三者貞潔，不犯外色，男女護戒，奉齋精進；四者誠信，不欺於
人，護口四過，無得貪欺；五者不飲酒，不過口。行此五事，乃得生天。』爾時世尊，以偈頌曰：
不殺得長壽　無病常鮮肥　一切受天位　身安光影至
不盜常大富　自然錢財寶　七寶為宮殿　娛樂心常好
（172）男女俱不婬　身體香潔淨　所生常端正　德行自然明
不欺口氣香　言語常聰明　談論不謇吃　所說眾奉行
酒肉不過口　無有誤亂意　若當所生處　天人常奉侍
若其壽終後　二十五神迎　五福自然來　光影甚煒燁」
（摘錄）<bf>《大正藏》</bf>十四‧八三七中
捨五戒文：
大德一心念！我先受得五戒為優婆塞，今對大德捨卻，作在家白衣。
<bf>《大正藏》</bf>五三‧九四四中
犯五戒者罪重苦深
<pb n="37"/>
經云：「為人喜殺生者，後生為水上蜉蝣之蟲，朝生暮死。為人喜盜偷人物者，後生奴婢牛馬中。為人喜妄語傳人惡者，死入地獄烊銅灌
口，拔出其舌以牛犁之，後墮鴝鵒鴉鵲鳥中，人聞其鳴，莫不驚怖，皆言變怪，祝令其死。為人喜婬他婦女者，死入地獄，男抱銅柱女臥
鐵床，後墮婬象鵝雞馬中。為人喜飲酒，酒醉犯三十六失者，死入地獄墮沸屎泥犁死（173）中，後墮猩猩獸中，後生為人愚痴故無所
知。」
僧能秉法授人五戒等
<bf>《業疏》</bf>云：「初制意者，僧寶流世，原為生善。然生善在事，假法成立，法不自建，弘斯在人。故制羯磨必由僧秉
，良以五眾為出世之田。凡所造修，無非拔濟。故以僧和之法，能成勝業之緣。何以知然？如果向俗人，雖參聖限，以形乖法別，未許傳
授。所以五戒等受，授必出家，其意可見。」
（摘錄）<bf>《卍續藏經》</bf>六四‧二七三上
受戒者三根要具
<bf>《業疏》</bf>云：「至如根緣，耳舌意三，助道勝也。由耳聽法；意緣邪正；有疑通決，非舌不明。必具此三，定為戒本
。」
<bf>《卍續藏經》</bf>六四‧三九五上
誓斷諸惡得戒本（174）
<bf>《業疏》</bf>云：「如<bf>《多論》</bf>云：凡受戒法，要以勇猛決誓斷惡為先，後依緣受，方發戒也。諸天
著樂，善心微弱，餓鬼身心常焦熱惱，地獄苦楚，畜生業障。雖經說齋，但得善行，如上諸趣，皆無得戒也。」
<bf>《卍續藏經》</bf>六四‧四○三下
發欣厭二心成道本
經云：「善男子！若人不能一心觀察生死過咎，涅槃安樂。如是之人，雖復惠施持戒多聞，終不能解脫法分。若能厭患生死過咎，深見涅
槃功德安樂。如是之人，雖復少施、少戒、少聞，即能獲得解脫法分。」（見解脫品第四）
得戒時間
謂前三皈法，隨師三說畢，得戒體屬已。後三結者，重更囑累，使令勿（175）忘，意於堅持。
受得戒體
略述戒法、戒體、戒行、戒相。佛制五戒名法；納法於心名體；由體起護名行；為行有儀，名為戒相。謂所受是戒體。
受戒利益
受持五戒，破貪瞋癡煩惱。持不殺生戒，破瞋；殺罪由瞋起故。持不盜不婬戒，破貪；以邪婬之罪由貪心起故。持不妄語，破癡；妄語由
癡心發起故。持不飲酒戒，消除放逸；能破諸戒故。謂財色與酒，是三種惑，臣耽喪家，君重亡國。受持五戒者，近報人天，遠證佛果。

云何戒清淨
<bf>《雜含經》</bf>云：「佛告婆羅門長者：『謂聖弟子，作如是學。我作是念，若有欲殺我者，我不喜；我若不喜，他亦如
是，云何殺彼；作是覺己，受不（176）殺戒，不樂殺生。我若不喜人盜於我，他亦如是，云何盜彼，是故持不盜戒，不樂偷盜。我既
不喜人侵我妻，他亦不喜，我今云何侵人妻婦，是故受不婬他戒。我若不喜為人所欺，他亦如是，云何欺他，是故受持不妄語戒，兩舌等
例知。我若手自殺，教人令殺，讚嘆殺人者，見人殺生，心生歡喜。謂殺他畜生，望損主犯重，望畜生犯輕，容兩犯故。』受五戒已，宜
供養三寶父母師長，哀孤卹老，給施貧苦，勤作一切福利事業。」
五戒戒德高勝
<bf>《羯磨》</bf>云：「經云：善男女布施滿四天下眾生，四事供養，盡於百年，不如一日一夜持戒功德；以戒法類通情非情
境故也。」
<bf>《業疏》</bf>云：「初受戒時，已行三施盡眾生界，故財有量不及此也。盡形不盜者，已施法界有情之財。言不殺者，已
施法者有情無畏；即用戒法行己化他，即名法施徧眾生界。財施局狹，集散之法，能開煩惑惱害之門，戒法清澄，故絕斯事。」
<bf>《濟緣》</bf>釋云；「初總示。以初受時，立誓斷惡篇生境故。財、法、無（177）畏施為三施。盡下二別列：不盜、
不妄取即是施財，不殺無侵惱即施無畏；此二自行令他倣之即法施也。財施濟彼困窮，無畏令他安樂，此二即慈悲也；法施使彼開悟即智
慧也。三者既備，其勝可知。財下通結，初句示財施局狹：一、不具三施，二、不徧生境。集下明財施生過；集則不免貪求，散則寧無取
捨；得者財喜，不得則瞋，能開煩惱故不及戒。」
<bf>《業疏》</bf>云：「由戒故施得清淨也。<bf>《智論》</bf>云：若不持戒得財施者，多貪不淨，以利求利，惡
求多求。故使來世受不淨果，如牛羊豬狗衣食粗惡。若持戒者，既絕惡求，清淨行絕，乃至佛果。」
<bf>《濟緣》</bf>釋云：「前明破戒行施之損，若下次明持戒行施之益。」
<bf>《卍續藏經》</bf>六四‧三六三上
五戒三歸大意
<bf>《演道俗業經》</bf>云：「居士復問：『初學道者，始以何志？』佛言：『先習五戒自皈於三。何謂五戒？一曰慈心，恩
仁不殺；二曰清廉，節用不盜；三曰貞良，鮮潔不染；四曰篤信，性和不欺；五曰要達，志明不亂。何謂三（178）自皈？一曰皈佛無
上正真；二曰皈法以自御心；三曰皈眾聖眾之中。所受廣大，猶如大海靡所不包。復有四法：一曰道跡；二曰往還；三曰不還；四曰無者
。緣覺至佛無上大道，得天人身，皆由之生。』」
<bf>《大正藏》</bf>十七‧八三七中
<pb n="38"/>
秉持五戒作人王
人位因者，即是秉持五戒。略為四品：下品為鐵輪王，王一天下；中品為銅輪王，王二天下；上品為銀輪王，王三天下；上上品為金輪王
，王四天下。
釋文：「人位四輪者，<bf>《俱舍》</bf>云：金、銀、銅、鐵輪，一、二、三、四洲；鐵輪王一洲乃至金輪王四洲。夫輪王者
，先行七法：一、給施貧乏；二、敬民孝養；三、四時八節以祭四海；四、時修忍辱；五、六、七、除三醇。然後沐浴受齋發誓等。次神
寶自應等，人主祇是福中之最。為福之最，故報為人主。」
優婆塞應堅持五戒（179）
<bf>《十住婆沙論》</bf>五戒品云：「復次在家法五戒，心應堅牢住。」
在家菩薩以三自歸，行上諸功德應堅住五戒。五戒是總在家之法，應離殺心，慈愍眾生。知自止足不貪他物，乃至一草非與不取。離於邪
婬，厭惡房內；遠防外色，目不邪視；常觀惡露，生厭離想；了知五欲究竟皆苦，若念妻欲亦應除捨；常觀不淨，心懷怖畏；結使所逼，
離欲不著，常知世間為苦無我，應發是願：我於何時心中當得不生欲想，況復身行！遠離妄語，樂行實語不欺於人，心口相應有念安慧，
如見聞覺知而為人說；以法自處，乃至失命，言不詭異。酒是放逸，眾惡之門，常應遠離，不過於口；不狂亂不迷醉，不輕躁不驚怖，不
無羞不戲調，常能籌量好醜。是菩薩或時樂捨一切，而作是念：須食與食，須飲與飲。若以酒施，應生是念，今是行檀波羅蜜時隨所須與
，後當方便教使離酒，得念智慧令不放逸。何以故？檀波羅蜜法悉滿人願，在家菩薩以酒施者，是則無罪。以此五戒福德，迴向阿耨多羅
三藐三菩提。護持五戒如護重寶，如自護身命。
（180）問曰：『是菩薩但應持五戒，不護持諸餘善業耶？』
答曰：『菩薩應堅住　總相五戒中　餘身口意業　悉亦復應行』」
<bf>《大正藏》</bf>二六‧五六中
明發戒多少
<bf>《業疏》</bf>云；「初就在家士女五戒所獲多少。如<bf>《多論》</bf>云：五戒相者，於一切眾生可殺不可殺
，乃至可欺不可欺；一切眾生下至阿鼻上至非想，傍及三千大千世界，乃至如來有命之類，皆得四戒；以三因緣得十二戒。並以形期，三
千界內一切酒上咽咽三戒，以初受時一切是酒皆不飲故；縱使入般酒盡，戒常成就而不失故。」<bf>《濟緣》</bf>釋云：「先
別列兩境，有二：初明情境。不可殺不可欺者，或約境強如佛聖人等，或是境弱如蠕動微物不可婬妄等，或不可親如諸天餘洲餘趣等。乃
至者，須云可盜不可盜，可婬不可婬。阿鼻非想約豎論，傍及大千據橫說，小教境量齊此而己。四戒即前四支，依情境發。三因緣者，單
歷三毒。並下，次非情境。咽咽三戒，兼前共發十五戒。縱下、總示境滅戒存。入般對情，酒盡即非情。」入般謂入涅槃。盜妄亦兼（1
81）非情，前發戒境量中說明。
<bf>《弘一大師法集》</bf>二‧六八七
犯五戒果報
<bf>《善生》</bf>略云：「若人犯五戒，現在不能增長財命，死後當墮地獄，抑且流禍無窮。
一、殺生罪：若得人身，復受惡色、短命、貧窮，是一惡人因緣力故，令外一切五穀、果蓏，悉皆減少，是人殃流及一天下。
二、偷盜：是一惡人因緣力故，一切人民，凡所食啖，不得色、力，是人惡果，殃流萬姓。
三、邪婬罪：不能守護妻妾。是一惡人因緣力故，一切外物，不得自在。
四、妄語罪：雖說正法，人不樂聞。是一惡人因緣力故，一切外物，資產減少。
五、飲酒罪：不得繫念，思惟善法。是一惡人因緣力故，一切外物、資產、臭爛。
善男子！是五惡法，汝今真實能遠離不？若受持五戒，名五大施。」
（摘錄）<bf>《大正藏》</bf>二四‧一○四八上
五戒自誓從他皆成受（182）
<bf>《業疏》</bf>云：「如律文中皆自誓受者。<bf>《多論》</bf>文云：聽五眾受。兩俱得也。故<bf>《俱舍
論》</bf>，必從他受，如後說也。」
<bf>《濟緣》</bf>釋云：「如下、次明自他。本律、<bf>《智論》</bf>皆聽自誓，<bf>《多論》</bf>、
<bf>《俱舍》</bf>並制從他。雖云兩得，準下八戒，無師故開，有則不許，故指如後。」
<bf>《濟緣》</bf>云：「三皈加語，見<bf>《雜心論》</bf>。今時又云：兩足尊，眾中尊，無非歎德，去留皆許。
」
<bf>《卍續藏經》</bf>六四‧三六四下
五戒名義
第一殺戒
<img n="V\V077.png"/>
（183）釋名：殺有情命，是所犯之過；戒是能對治之行。能所通舉，故名殺戒。又氣息名生，依身心轉；隔斷不續，名為殺生。謂從
初識乃至後識，命斷故。
<pb n="39"/>
<bf>《受十善戒經》</bf>偈云：
佛告舍利弗　汝今應當知　一切受生者　無不愛身命
是故應行施　普慈等眾生　視眾如眼目　是名不殺戒
奉持不殺戒　必成菩提道<bf>《大正藏》</bf>二四‧一○二四上
第二盜戒
制意：施攝六度，度濟眾生；盜正壞施，二利俱喪，世間醜謂盜也；障修道業，廣招苦故。寧應捨身，以避斯咎，何以少財，自辱二世，
故損依報，次正報故。
<bf>《大正藏》</bf>四十‧七○四上
釋名：盜、、偷、不與取，無非損財，是業過也。戒是能對治之行。云云由貪、瞋、癡三毒起非也。第一戒亦然。
<bf>《智論》</bf>偈云：一切諸眾生　衣食以自活　若若奪取　則為奪命
<bf>《大正藏》</bf>四十‧七○五上
第三邪婬戒（184）
制意：生死牢獄，婬為枷鎖，深縛有情，難出離故。斷欲則可超凡入聖，故制斯戒也。　　　　　　　　　　　　（摘錄）<bf>《大
正藏》</bf>四十‧七○五上
<bf>《勸莫為邪婬律》</bf>偈云：
邪婬入地獄　登彼刀葉林　熱鐵釘其口　烊銅灌入心
毒龍碎骨髓　金剛鼠食陰　銅柱緣上下　鐵床臥隱深
釋名：邪婬是所犯之業，戒是能對治之行。
<bf>《法句經》</bf>偈云：
熱無過婬　毒無過怒　苦無過身　樂無過滅（山神試居七事）
第四妄語戒
制意：<bf>《智論》</bf>云：「妄語之人，先自誑身，然後誑人。以實為虛，以虛為實，
虛實顛倒，不受善法。譬如覆盆，水不得入。」<bf>《大正藏》</bf>四十‧七○五下
（185）「妄語之人，心無慚愧。閉塞人、天道、涅槃之門。故制此戒。綺側語者，言乖道理，故名綺側語，亦名無義語。」
釋名：言不稱實名妄，前人領解名語。此是所防之過，戒是能治之行，能所通標，故立斯名。又小妄語人多喜犯；如不見言見，不知言知
。若不見、不聞、不觸、不知，是中見想、聞想、觸想、知想，彼便言我不見、不聞、不觸、不知，知而妄語者名為犯。
第五飲酒戒
制意：耽酒放逸，後必有悔；失自正念，違本心故。作不應作，言不應言，無惡不造也。<bf>《大正藏》</bf>四十‧七○六上

<bf>《智論》</bf>說飲酒有三十五過。
<bf>《薩遮尼乾子經》</bf>云：
酒為放逸根　不飲閉惡道　寧捨百千身　不毀犯教法
寧使身乾枯　終不飲此酒　假使毀戒罪　壽命滿百年
不如護禁戒　即時身磨滅<bf>《卍續藏經》</bf>一○六‧一四三上
<pb n="40"/>
（186）光明疏云：「大經云：『從昔以來，常為聲色所醉，流轉生死，三界人天通有此醉也。又貪如海納流，無有滿時；瞋如火益薪
，展轉彌熾；癡如膠黏，結如水冰是。』」
持五戒度生死海
<bf>《善生》</bf>五戒品云：「若有說言，離五戒已，度生死者，無有是處。善男子！若人欲度生死大海，應當至心受持五戒
。」<bf>《大正藏》</bf>二四‧一○六四中
<h3>乙三、梵行八戒</h3>
釋名　八關齋戒
<bf>《業疏》</bf>云：「云戒、云齋、云關者，眾名乃異，莫不攝靜歸心也。言八戒者，八即所防之境，戒則能治之業，言八
齋者，齋、謂齊也。齊一其心，或言清也，靜攝其慮。如世閑室亦號齋也。言關齋者，即禁閉非逸，靜定身（187）心。」
<bf>《濟緣》</bf>釋云：「初總示三名，或處單稱，或處連呼云八關齋戒，並如經律呼召不同，息緣離過，善法內增，故云攝
淨歸心也。言下別釋初釋戒義，所防是過，能治即行。次釋齋義有二：齊取專注，心無差別。清取離過，絕諸雜想。世間齋館，亦取閑靜
之意。三釋關義，從喻為名，如世門關，防奸止寇，即禁閉義也。」<bf>《卍續藏經》</bf>六四‧三六六上
受戒轉惡為體
<bf>《在家備覽》</bf>云：「<bf>《芝苑》</bf>云：『且現前色心，無量來至今生之中，造生死業，不可窮數。
惡心遍布，充塞法界。經云：若有體相，盡虛空界不能容受。若得戒者，則翻無量惡業悉為清淨戒體。為善種子，作成佛本基。』南山祖
師云：『未受戒已前惡遍法界，今欲進受，翻前惡境，並起善心，故戒所發因，還遍法界。』
<bf>《資持》</bf>釋云：『言法界者，若就教限，則局三千大千。今從圓意，須論十方法界。無作之體，稱境而發，等法界量
。』」<bf>《弘一大師法集》</bf>二‧二三
受八戒齋功德（188）
<bf>《受十善戒經》</bf>云：「
不殺亦不盜　不婬不妄語
遠酒避華香　高床過中食
聖人皆遠離　如是等八戒
汝等應受持
持此受齋功德，不墮三途，不墮阿修羅，常生人中，下見出家，得涅槃道。若生天上，恆生梵天，值佛出世，請轉法輪，得無上菩提。」

（摘錄）<bf>《大正藏》</bf>二四‧一○二四上
<bf>《善生經》</bf>云：「八關齋戒，除五逆罪，餘罪皆滅，謂滅宿罪也。復次或前教殺，於後受戒，正受便殺。以戒威力故
，雖復一時，不得殺罪，謂戒力能敵現罪。蓋王大臣常刑戮，緣具成犯故得殺罪，此事稀故，顯戒之功滅宿現罪故。」
（摘錄）<bf>《大正藏》</bf>二四‧一○六三中
（189）<bf>《四輩經》</bf>云：「若有男子，心志繫道，不能出家者，在愛欲之中，當受持五戒，月六齋。若有女人，不
能出家，在於愛欲之中，心樂道者，當持五戒，月六齋。」（摘錄）<bf>《大正藏》</bf>十七‧七○五下與七○六上
<bf>《善生經》</bf>云：「彌勒出時，百年受齋，不如我世一日一夜，何以故？我時眾生具五濁故。是故我為鹿子母說：善女
！若娑羅樹，能受八戒，是亦得受人天之樂，至無上樂。善男子！是八戒齋，即是莊嚴無上菩提之瓔珞也。如是齋者，既是易作，而得獲
無量功德。若有易作而不作者，是名放逸。」
<bf>《大正藏》</bf>二四‧一○六三中
<bf>《處胎經》</bf>云：「八關戒者，關閉眾生八罪也。」康伯⿴口註曰：「洗心曰齋，防患曰戒。」
<bf>《業疏》</bf>云：「<bf>《智論》</bf>云：『譬如軟將將兵，終竟無勳。健將破敵，一日之中功盡天下。五戒
八戒其相同比。良由五但離邪，未能清絕。八行全淨，相同無漏。約期則少，取行則多，故功德業彼。』
<bf>《濟緣》</bf>釋云：『欲為生死本，絕欲則超生，故唯約婬以分勝劣，時少則不及盡形，行多則加彼三戒，仍斷正婬。』
」<bf>《卍續藏經》</bf>六四‧三六七下
居家應受八戒（190）
<bf>《受十善戒經》</bf>云：「八戒齋者，是過去現在諸佛如來，為在家人制出家法。一者不殺生，二者不盜，三者不婬，四
者不妄語，五者不飲酒，六者不坐高廣大床，七者不作倡伎樂故往觀聽，不著香熏衣，八者不過中食。應如是受持。」
<bf>《大正藏》</bf>二四‧一○二三下
受齋戒緣起
<pb n="41"/>
<bf>《智論》</bf>尸羅波羅蜜品云：「以六齋日，是惡鬼奪人命日，疾病凶衰令人不吉是故初聖人，教人持齋作福，以避凶
衰。是時齋法不受八戒，直以一日不食為齋。後佛出世教語之言，汝當一日一夜，如諸佛持八戒，過中不食，是功德將入至涅槃。」<bf>
《大正藏》</bf>二五‧一六○上
戒生三昧智慧
<bf>《智論》</bf>尸羅波羅蜜品云：「復次持戒之人，能以精進自制五情，不受（191）五欲。若心已去，能攝令還，是為
持戒，能護諸根，護諸根則生禪定，生禪定則生智慧，生智慧得至佛道，是為持戒生毘梨耶波羅蜜。」
<bf>《大正藏》</bf>二五‧一六三上
持戒到彼岸
<bf>《智論》</bf>云：「云何為尸羅波羅蜜？答曰：有人言菩薩持戒，寧自失身不毀小戒，是尸羅波羅蜜。
如菩薩本身，曾作大力毒龍，乃至自思惟言，今我此身，以施諸蟲，為成佛故，今以肉施，以充其身。後成佛時，為以法施以益其心，如
是誓已，身乾命絕，即生第二忉利天。爾時毒龍，釋迦文佛是，是時獵者，提婆達等六師是也。」
<bf>《俱舍》</bf>云：「
（192）
<img n="V\V092.png"/>
　　⿴口劄：若不用下二分（無放逸分與修分）有何過。由飲酒故，即便忘失是事非事念也。著普通莊嚴具，不醉亂心，若歌舞音樂，若
用高勝床臥處觀聽隨行一事，破戒不遠也。以哭狂散亂，動情長慢故。若依時食，離先所習非時食也。若憶念八戒無他想故，即滅惡也。
若起厭離，不樂世緣，即生善也。若無第八，此二不生也。
（選錄於<bf>《濟緣》</bf>卷十。）<bf>《弘一大師法集》</bf>二‧六
（193）
<img n="V\V078.png"/>
飲酒亂真心
第五戒名放逸分，以飲酒犯諸戒故。後三戒名修分。六以不著香華鬘瓔珞香油塗身，以常時用莊嚴具不迷亂心故。七歌舞者，歌如哭舞如
狂，觀聽心散亂。八高廣床長慢。（佛僧父母師長床，貴價寶床。）九非食時不食者，節食清身惡緣不生。
八戒功德莊嚴妙相（194）
<bf>《長爪梵志請問經》</bf>云：「佛告婆羅門：我作是說，世由自業，業為能授，業為生處，業為親族，業為所依。婆羅門
曰：若如是者，沙門喬答摩，先作何業，令汝獲得金剛不壞堅固之身？佛告婆羅門：我於前生，遠離殺害有情命根，由彼業力，今獲斯果
。沙門喬答摩，先作何業，令汝獲得手指纖長網縵為相？佛告婆羅門：我於前生，遠離偷盜他人財物，由彼業力，今獲斯果。沙門喬答摩
，先作何業，令汝獲得具足色力，諸根圓滿？佛告婆羅門：我於前生，遠離女人欲染之事，由彼業力今獲斯果。沙門喬答摩，先作何業，
令汝獲得出廣長舌自覆其面？佛告婆羅門：我於前生遠離妄語詭誑於人，由彼業力，今獲斯果。沙門喬答摩，先作何業，令汝獲得威儀痒
序如師子行？佛告婆羅門：我於前生，遠離諸酒放逸之處，由彼業力，今獲斯果。沙門喬答摩，先作何業，令汝得微妙相莊嚴其身？佛告
婆羅門；我於前生，遠離歌舞倡艷之事，由彼業力，今獲斯果。沙門喬答摩，先作何業，令汝獲得上妙香氣芬馥其身？佛告婆羅門：我於
前生，遠離香華瓔珞裝飾，由彼業力，今（195）獲斯果。沙門喬答摩，先作何業，令汝獲得受用金剛勝妙之座？佛告婆羅門：我於前
生，遠離高廣大床驕恣之物，由彼業力，今獲斯果。沙門喬答摩，先作何業，令汝獲得四十牙齒鮮白齊平？佛告婆羅門：我於前生，遠離
非時食噉諸食，由彼業力，今獲斯果。沙門喬答摩，先作何業，令汝獲得頂上肉髻圓滿姝好？佛告婆羅門：我於前生，於三寶二師沙門婆
羅門，父母尊長，應恭敬處五輪著地，以無慢心虔誠致禮，由彼業力，今獲斯果。時婆羅門，見佛為說因果不虛，白言：喬答摩！此名何
福？云何受持？佛言：此名八支淨戒。若能一日一夜，或復長時，從師受持，獲得如是。爾時長爪梵志，既於佛前所聞說八支日夜淨戒，
由先遠離鄂惡業故，便能獲得勝妙莊嚴，深心信受，歡喜踊躍，即於佛前捨高慢心，投杖於地，合掌恭敬，禮佛雙足，白言：世尊，我今
始知善惡之業感報不虛，我從今日乃至盡形皈依佛陀兩足中尊，乃至盡形皈依達磨離欲中尊，乃至盡形皈依僧伽諸眾中尊。我受八支近住
淨戒，始從今時乃至明旦日出已來，於其中間
不害一切命　不盜他財物　不婬不妄語　飲酒放逸處
華裝及歌舞　高床非時食　我今悉遠離　受持淨八支」
（196）<bf>《大正藏》</bf>十四‧九六八上
<bf>《十善戒經》</bf>云：爾時世尊，為讚此法，而說頌曰：
若人持八戒　隨律順毘尼　如諸佛正法　受持不毀犯
當知身與意　俱時得解脫　此名涅槃路　諸佛之所行
<bf>《涅槃經》</bf>頌曰：若為無上道一日一夜中受持八齋法則生不動國
五八戒三五分攝
<bf>《決定藏論》</bf>云：「有三分攝優婆塞戒。何等為三？一者他所貴重離破壞分；二者有犯過失改悔清淨；三者受持不破
，不奪他命，不盜他財，不得邪婬，是名初分。遠離妄語，是第二分。遠離飲酒，是第三分。又五分攝八戒。何者為五？一者離破壞他，
二者離壞自他，三者有犯改悔，四者不失戒憶念護持，五者念分不散。」<bf>《大正藏》</bf>三十‧一○二七上
<bf>《拾毘尼義鈔》</bf>云：「此中三皈五戒者，持戒聞法得下二果，受八戒者，亦證三、四。」
受八關齋戒生兜率內院（197）
<bf>《上生經》</bf>云：「佛滅度後，若一念頃受八戒齋，修諸淨業，命終之時，即得往生兜率天上蓮華台中，應時見佛白毫
相光，超越九十億生死之罪。隨其宿緣，為說妙法，令得不退。」（摘錄）<bf>《大正藏》</bf>十四‧四二○
<pb n="42"/>
八戒齋功德勝天王福
<bf>《濟緣》</bf>云：「<bf>《成實》</bf>云：『奉持八戒，天王福報，亦所不及。如往昔帝釋說偈云：
六齋神之日　奉持於八戒　此人獲福德　則為與我等』
<bf>《濟緣》</bf>釋云：『帝釋自謂受持八戒，福與己同。佛呵止之：若漏盡人，可說此偈。則與三乘無漏聖人無漏福等，帝
釋天福所不及。』」
<bf>《卍續藏經》</bf>六四‧三六七下
三齋精進可度世（198）
天王釋及第一四天王，十五日三視天下，誰持戒者？見持戒者，天即歡喜。時以十五曰，天王釋在殿坐處，自念言：天下若十五日三齋者
，壽終可得吾位矣。邊諸天大驚言：但十五日三齋，乃得如釋處。有比丘已得阿羅漢，即知釋心念，白佛言：寧能審如釋語不？佛言：釋
語不可信，為不諦說，何以故？十五日三齋精進者，可得度世，何為釋處？如是為不諦說，為未足信。誰能知齋福者？唯佛耳！<bf>
《佛教大藏經》</bf>三八‧三九六
受八關齋戒法（依佛說八種長養功德經錄出）
請師如常儀，拈香禮佛陞座畢，引禮呼上香，復位。
善男子等！聞磬聲至誠作禮三拜，問訊長跪合掌，歸依請師之言，汝合自陳，恐汝未能，請師教汝。
歸命一切佛，惟願一切佛菩薩眾，攝受於我。
我今歸命勝菩提　最上清淨佛法眾　我發廣大菩提心
（199）自他利益皆成就　懺除一切不善業　隨喜無邊眾福蘊
先當不食一日中（即一日夜中過午不食）
後修八種長養法（已上三說）<bf>《大正藏》</bf>二四‧一一○四中
我（某甲）。惟願阿闍梨攝受於我，我從今時發淨信心，乃至坐菩提場成等正覺，誓歸依佛二足勝尊，誓歸依法離欲勝尊，誓歸依僧調伏
勝尊。如是三寶，是所歸趣。（已上三說）
（我某甲）淨信優婆塞。（案受八戒者，正屬在家二眾，亦兼出家諸眾，如藥師經中所明、此文且據在家者言，故云優婆塞若出者隨宜稱
之。」惟願阿闍梨憶持護念。我從今日今時發起淨心，乃至過是夜分，訖於明旦日初出時，於其中間奉持八戒。所謂一、不殺生，二、不
偷盜，三、不非梵行，四、不妄語，五、不飲酒，六、不非時食，七、不香華鬘莊嚴其身及歌舞戲等，八、不坐臥高廣大床。我今捨離如
是等事。誓願不捨清淨禁戒八種功德（已上三說）
我持戒行莊嚴其心，令心喜悅。廣修一切相應勝行，求成佛果，究竟圓滿。（一說）
（200）又誦伽陀頌曰
我發無二最上心　為諸眾生不請友
勝菩提行善所行　成佛世間廣利益
願我乘是善業故　此世不久成正覺
說法饒益於世間　解脫眾生三有苦」<bf>《大正藏》</bf>二四‧一一○四中
<h3>乙四、佛說齋經（一名八戒齋經）解</h3>
將釋此經，大分為二：初釋題，二釋文。釋題略如菩薩戒義疏，先出三重玄義：第一釋名，第二出體，第三料簡。
初略釋題目
第一釋名
此經以人法為名。此題四字論通別：佛說齋三字為別名，別在今文故；經之一字為通名，通及眾典故。上二字標能說之人，下二字示所說
之行法。故此經以人法為名也。
（201）佛者是十種通號之一，即此方教主本師釋迦世尊。<bf>《智論》</bf>云：「經通五種人說：一者佛自口說，二者佛
弟子說，三者仙人說，四者諸天說，五者化人說。」
<bf>《大正藏》</bf>二五‧六六中
<pb n="43"/>
欲顯此經是佛自說，簡非餘人，令生信受，故名佛說。一代時教，律唯佛說，特彰秘勝；經通餘人，但須印可。佛者，<bf>《戒疏》
</bf>云：「梵語佛陀，以義翻之，名為覺者。具二義故。一、覺察者，對煩惱障而言。四住如賊，唯佛覺知，總為見思。（詳如附
表）。三界見惑粗故易斷，合為一住。三界思惑難破，離之為三，故為四住。此障凡夫不覺，二乘同斷。二、言覺悟者，對所知障而言。
無明如睡，唯佛獨悟。無明有二：一迷事無明，善覺三趣。初迷事者，障俗諦故。世出世法。唯佛通達，名如量智，故能開覺一切眾生，
故云三趣，謂人、非人、畜，總收六道，並是所覺，此謂覺他。二迷理無明，障真諦故。法性真理，唯佛盡證，境智相冥，名如理智。此
即自覺。然此二覺，二乘不覺，菩薩分覺，唯佛通悟，此即覺行滿足也。
（摘錄）<bf>《卍續藏經》</bf>二六‧一八一～一八二下
（202）
<img n="V\V004.png"/>
說者，悅所懷也。若就此齋經而言，乃是如來久修久證之法，別解脫律儀之一，蘊之在懷，今有機扣發，說此八戒齋法，暢悅昔之本懷也
。」
齋者，戒德功高。<bf>《濟緣》</bf>云：「<bf>《成實論》</bf>云：『天王福報，亦所不及。帝釋
說偈言：
六齋神之日　奉持於八戒　此人獲福德　則為與我等
佛訶止之，若漏盡人，可說此偈。然此八戒齋法，則與三乘人無漏福德等。」
<bf>《卍續藏經》</bf>六四‧三六七下
<bf>《濟緣》</bf>云：「<bf>《業疏》</bf>云：『云戒云齋云關者，眾名乃異，莫不攝靜歸心也。』<bf>《濟
緣》</bf>釋云：『息緣離過，善法內增故。』
<bf>《業疏》</bf>云：『言八戒者，八即所防之境，戒則能治之業。』<bf>《濟緣》</bf>釋云：『所防是過，能治
即行。』
（203）<bf>《業疏》</bf>云：『言齋者，齋謂齊也，齊一其心。或言清也。靜攝其慮。如世閑室，亦號齋也。齊取專注，
心無差別。清取離過，絕諸雜想。世間齋館，亦取閑靜之意。』
<bf>《業疏》</bf>云：『言關齋者，即禁閑非逸，靜定身心也。』<bf>《濟緣》</bf>釋云：『從喻為名，如世門關
，防奸止寇，即禁閉義也。』」
<bf>《卍續藏經》</bf>六四‧三六六上
經者，<bf>《梵網經玄義》</bf>云：「梵語修多羅，此云契經。上契妙理，下契群機。又訓法、訓常。法者軌持義，軌生物解
，任持自性。常者不變不壞義。軌持即契機，不變不壞即契理。而此經法具足教行理。言教經者，大聖垂慈，隨類開示，所有訓誥，法界
同遵，故名教經。言行經者，一行五行、萬行微塵數行，三乘聖眾之所共繇，決無異趣，故名行經。言理經者，有佛無佛，性相常住。魔
外不能令其壞，大聖不能有所作，豎窮橫徧，體極真如，故名為經。又文字即教經，契機即成行經，契理即是理經。」<bf>《蕅益大
師全集》</bf>十一‧七○九○
此經有三家譯本，有五個名題：
（204）<bf>《佛說齋經》</bf>。吳月支國居士支謙譯。單行本優婆塞。
<bf>《大正藏》</bf>一‧九一○
<bf>《佛說八關齋經》</bf>。宋居士沮渠京聲譯。<bf>《大正藏》</bf>一九一三
<bf>《菩薩受齋經》</bf>。西晉居士聶道真譯。<bf>《大正藏》</bf>二四‧一一二一
<bf>《觀經》</bf>云八戒齋。<bf>《善生經》</bf>八戒齋。
<bf>《藥師經》</bf>云八分戒齋。
第二出體
戒之四科：
<img n="V\V079.png"/>
作無作戒體：
（205）
<img n="V\V080.png"/>
<bf>《芝苑》</bf>云：「夫戒體者，律部之樞要，持犯之本基，返流之源始，發行之先導。」
<pb n="44"/>
（206）<bf>《地持》</bf>云：「聲聞禁戒，一切善法，悉是無上菩提之因。」智者大師云：「三
歸、五戒、十善、二百五十戒，皆是摩訶衍。」<bf>《勝鬘經》</bf>云：「毘尼者即大乘
學。」<bf>《智論》</bf>云：「八十誦者，即尸波羅蜜。」
<h3>乙五、四眾共學戒</h3>
居家二眾名義
<bf>《三藏法數》</bf>云：「梵語優婆塞，譯云清淨士。謂雖在家，能持五戒清淨自守。又云近事男，謂能持，可能近佛法及
比丘僧，故名優婆塞。」
（摘錄）<bf>《佛教大藏經》</bf>七八‧一九六
<bf>《業疏》</bf>云：「古錄以為清信士者，清是離過之名，信是入道之本，士即男子通稱。」<bf>《卍續藏經》</bf>
六四‧三六五上
<bf>《三藏法數》</bf>云：「梵語優婆夷，譯云清淨女。謂雖在家，亦能堅持五戒清淨自守。又云近事女，謂能堅持戒，可親
近佛法及比丘尼僧，故名優婆夷。」
（摘錄）<bf>《佛教大藏經》</bf>七八‧一九六
（207）<bf>《仁王經疏》</bf>云：「七賢居士，謂調心順道名賢。又具七法財　一信、二進、三戒、四慚愧、五聞、六捨
、七定慧。資成道果曰財。」
（摘錄）<bf>《大正藏》</bf>三三‧三七二中
經論云：「居士者，通釋者，積財累億，多聞好道，豐盈自處，名為居。又清心寡欲潔白自居，名為居士。又韜光養彗，藏德寡欲，清修
之謂也。」
<bf>《翻譯名義集》</bf>五云：「大品經中，居士是也。」
<bf>《楞嚴經》</bf>云：「愛談名言，（名言，善言也，謂一切法之名字與言句也。於一一法名言，悉得無邊無盡法藏。）清
淨自居。」<bf>《普門疏》</bf>：以多積貨，居業豐
盈，謂之居士。」
<bf>《南山律苑》</bf>云：「
鄔波索迦　唐言近事男。謂親近承事諸佛法故。
近事律儀　別解脫律儀之一。於諸善法親近承事，故曰近事。能防身語，　　　
　　　　故名律儀。　有部必受五戒方名，經部等但受三歸。
近住律儀　八戒，別解脫律儀之一。近阿羅漢住，故云近住。」
在家過患與善行（208）
<bf>《沙論》</bf>云：
「菩薩應當知　在家之過患　親近於布施　持戒善好喜
　若見諸乞者　應生五三想」
「在家菩薩應如是，知家過患。常行持戒布施善好，布施名捨貪心，持戒名身口業清淨。善名善攝諸根，好喜名同心歡樂。五三想，名見
乞兒應五三想。初三者善知識想、轉身大福想、裨助菩提想。又有三想：折伏慳貪想、捨一切想、貪求一切智慧想。又有三想：隨如來教
想、不求果報想、降伏魔想。又有三想：見來求者生眷屬想、不捨攝法想、捨邪受想。又有三想：離欲想、修慈想、無癡想。今當解第五
三想，菩薩因來求者，令三毒折薄，捨所施物，生離欲想。於求者與樂因緣故，瞋恨心薄名修慈想。是布施迴向無上道則癡心薄，是名不
癡想。餘想義應如是知。」復次
「菩薩因求者　具六波羅蜜　以是因緣故　見求應大喜」
「六波羅蜜者，布施、持戒、忍辱、精進、禪定、智慧。以因求者能得（209）具足，以是利故，菩薩遙見求者，心大歡喜作是念，行
福田自然而至。我因此人得具足六波羅蜜，所以者何？若於所施物心不貪惜，是名檀波羅蜜。為阿耨多羅三藐三菩提施與，是名尸羅波羅
蜜。若不瞋乞者，是名羼提波羅蜜，當行施者，不慮空乏，心不退沒，是名毘梨耶波羅蜜。若與乞者，若自與時心定不悔，是名禪波羅蜜
。以不得一切法，而行布施不求果報，如賢聖無所著，以是布施迴向阿耨多羅三藐三菩提，是名般若波羅蜜。」復次
「所施物果報　種種皆能知　慳惜在家者　亦知種種過」
「所施物所獲功德利物，慳惜在家所有過惡，菩薩於此悉皆了知。問曰：若施、得何功德？若惜、在家有何過咎？答曰：若菩薩以真智慧
如實知，施與已是我物，在家者非我物。物施已則堅牢，在家者不堅牢。物施已後世樂，在家者少時樂。物施已不憂守護，在家者有守護
。若物施已愛心薄，在家者增長愛。物施已無我所，在家者是我所。物施已無所屬，在家者有所屬。物施已無所畏，在家者多所畏。物施
已助菩提道，在家者助魔道。物施已無有盡，在家者則有盡。物施已從得樂，在家者從得苦。施已捨煩惱，在家增煩惱。施已大富樂，在
家不得大富樂。施已大人業，在家小人業。施已諸佛所歎，在家愚癡所讚。」
<pb n="45"/>
<bf>《大正藏》</bf>二六．五七下
居家二眾受齋戒利（210）
<bf>《涅槃經》</bf>云：「居家如牢獄，妻子如枷鎖，財物如重擔，親戚如怨家。而能一日一夜，受持清禁，六時行道。兼年
常三長月，月恒六齋，菜蔬節味。檢歛身口，意不馳外，專崇出俗，高慕佛法，俯仰無虧，坐臥無失。夜係明相，晝思淨法。深敬沙門，
悲心利俗。若能如是，雖居在家，可得度苦。」
俗人入寺本意
<bf>《事鈔》</bf>云：「凡入寺之行，與俗作入道之緣。建立寺者，開淨土之因。供養僧者，為出離之軼也。」<bf>《大
正藏》</bf>四十‧一四一中
<bf>《資持》</bf>釋云：「初文。入道緣者，善根由發故。淨土因者，心清淨故。出離軼者，期解脫故。軼即是轍，車所從之
道也。」
<bf>《大正藏》</bf>四十‧四○九上
居家受持上品八戒（211）
<bf>《智論》</bf>云：「上人持戒為涅槃故，知諸法一切無常故；欲求離苦常樂無為故。復次、持戒之人其心不悔，心不悔故
得喜樂，得喜樂故得一心，得一心故得實智，得實智故得厭心，得厭心故得離欲，得離欲故得解脫，得解脫故得涅槃。如是持戒為諸善法
根本。復次，持戒為八正道初門，入道初門必至涅槃。」
<bf>《大正藏》</bf>二五‧一六○下
殺盜婬妄的果報
<bf>《法苑珠林》</bf>云：「
二種殺：、一、自殺；謂無慈悲之心，於諸物命輒自殺害。二、教他殺；謂無慈悲之心，既自殺生，亦教他人殺生，是名教他殺。
二種殺生報：一、短命；短命者，謂因前世傷害物命，令其不得以盡天年，故感今生自身短命也。二、多病；多病者，謂因前世惱害眾生
，令其不得自在，故感今生，自身亦多疾病也。
（212）二種偷盜報：一、貧窮；貧窮者，謂因前世，盜他財物令彼空乏，故感今生自亦貧窮也。二、不得自在；不得自在者，謂因前
世，奪他財，而令其人不得自在。故感今生雖有財物，而屬五家，不得自在受用也。（五家者，水、火、盜賊、惡子、官家）
二種邪婬報：一、婦不貞潔；婦不貞潔者，謂因前世，犯他妻妾邪行穢污，故感今生婦貞潔也。二、不得順意眷屬；謂因前世，邪婬奪人
所寵，令不如意，故感今生眷屬常不順意也。
二種妄語報：一、多被誹謗；多被誹謗者，謂因前生不務誠實，妄語無信。故感今生多被他人誹謗也。二、為人所誑；為人所誑者，謂因
前世專以妄語欺誑於人，故感今生為人之所誑惑也。」<bf>《大正藏》</bf>五三‧八一五中
<bf>《法藏戒疏》</bf>云：「犯酒有三種報：一、酒河地獄，是釀酒家罪。二、酒池地獄，是酤酒家罪。三、灌口地獄，是飲
酒人罪。」
<bf>《大正藏》</bf>四○‧六二六上
孝順父母師長（213）
孝者，謂於上位起厚至心，念恩崇敬，樂慕供養。順者，捨離己見，順尊教命。（法藏疏）
孝者，於上位念恩崇敬，樂行供養。順者，捨己見，順二親教命。不合法者當諫。
恭者，謂謙遜畏難，曰恭。推其至德，曰敬。（皈敬儀）
孝順心、感其恩故，恭敬心、欽其德故。（與咸⿴口註）
生孝順心，孝敬順從，稟受教誡。孝順，為報恩故。恭敬，欽其德故。
　　　　　　　　　　　　　　　　　　　　　　　　　　　（銑疏）
供養父母師長
<bf>《忍辱經》</bf>云：「言：善之極，莫大於孝。惡之極，莫大於不孝。」
<bf>《末羅王經》</bf>云：「從地積珍寶，上至二十八天，悉以施人，不如供養父母。」
<bf>《大正藏》</bf>十四‧七九一中
<pb n="46"/>
（214）⿴口劄：此經大意明父母恩重。為子女者，當盡形孝順，如法得財物，以敬事心，供養父母衣、食、住，以盡心與財力，令四
緣具足。孝順父母之因，梵天一福報，乃至成無上道。
<bf>《大集經》</bf>云：「世若無佛，善事父母即是事佛。」（若值佛世，孝順父母，信佛。）
人身難得出家更難
<bf>《大寶積經》</bf>云：「復次、長者！在家菩薩，若入僧房，在門而住，五體敬禮，然後乃入，當如是觀，此處即是空行
之處，無相行處，無作行處。慈悲喜捨四梵行處，是正行正住所安之處。我當何時捨於家垢？我當何時住如是行？應生如是欲出家心。無
有在家修集無上正覺之道；皆悉出家，趣空閑林，修集得成無上正覺之道。在家多塵污，出家妙好。在家具縛，出家無礙。在家無垢，出
家捨離。在家惡攝，出家善攝。」<bf>《大正藏》</bf>十一‧四七六上
又云：「復次，長者！在家菩薩善修學行。所謂家者名害善根，名不捨（215）過，害助善業，是故名家。云何名在？一切結便在中性
故，故名為在。」
<bf>《大正藏》</bf>十一‧四七四上
作茲三法受女身
復次，迦葉！有三種法終不應作，若有作者則受女身，何等為三？不應障母聽聞正法及見比丘，不應障妻見諸比丘及聞正法，乃至不應於
己妻犯其非路。如是三法終不應作，若有作者便受女身。<bf>《大正藏》</bf>十一‧十六下
貪愛重者去男為女
夫人言：「十方諸佛皆從沙門中來，弗迦沙王，捨九十九小國夫人婇女八九千人，求作沙門者不少，非獨我一女人也。王以恩愛貪欲華色
，愛惜我身，我身皆膿血惡濁不淨。女人難與從事，人有與女人從事，無不墮罪中者。女人之身熱於湯火，燒炙於人，合墮重罪，千不
脫。我前世亦為男子，但坐與女人從事，恩愛多故，去男為女。女人可畏，王不覺耳！王意不能與女人相離者，夫人婇女故三千餘人足相
娛樂。何必留難我，不令出家！」
為子者當知父母恩難報（216）
比丘當知，世有二種補特伽羅，恩深難報，云何為二，所謂父母。假使有人一肩荷父，一肩擔母，盡其壽量，曾無暫捨，供給衣服飲食種
種所需，猶未能報答父母深恩。乃至爾時世尊，重攝此義，而說頌曰：「
二補特伽羅　恩深重難報　所謂父及母　能生長世間
假使以兩肩　盡壽荷父母　常供養恭敬　猶未為報恩
父母於世間　能生育教導　慈心求利樂　如彼影隨形
若父母先無　信戒聞捨慧　子令其修習　名真實報恩
恭敬給所須　唯現世安樂　令修信戒等　究竟證涅槃」
（摘錄）<bf>《大正藏》</bf>十七‧六八二下
孝順父母與供佛功德等
<bf>《大乘心地觀經》</bf>云：「善男子！於諸世間何者最富？何者最貧？悲母在堂名之為富，悲母不在堂名之為貧。悲母在
時名為日中，悲母死時名為日（217）沒。悲母在時名為月明，悲母亡時名闇夜。是故汝等，勤加修習孝養父母，若人供佛福等無異。
應當如是報父母恩。」<bf>《大正藏》</bf>三二‧九七下
起世經世尊說偈言
<bf>《起世經》</bf>云：「若於父母起惡心，或佛菩薩聲聞眾，此等皆墮黑繩獄，其處受苦極嚴熾，世間沙門婆羅門，父母尊
長諸耆舊，若恒觸惱令不喜，彼等當生熱惱處。」
父母所生有三種子
<bf>《四分》</bf>云：「復有三子，等子、增子、不等子。云何等子？若父母有信、戒、施、慧，子亦有信、戒、施、慧，是
為等子。云何增子？若父母無信、戒、施、慧，而子有信、戒、施、慧，是為增子。云何不等子？若父母有信、戒、施、慧，而子無信、
戒、施、慧，是為不等子。而說偈曰：
等子及增子　應求如是子　勿求不等子　在家無增益
彼子常如法　善行優婆塞　成就信持戒　布施不慳嫉
（218）如月無雲翳　在家亦如是。」<bf>《大正藏》</bf>二二‧九九八上
勿說四眾過
君子樂聞過，欲知必改。
小人惡聞罪，不欲改速。
<pb n="47"/>
初制意者，說佛法中過，必壞他信。失壞菩薩興法利生。況復能招廣大苦果。是故制為他勝處法。
<bf>《諸法無行經》</bf>偈云：「若見破戒人　不說其過惡　應當念彼人　久久亦得道」（摘錄）<bf>《大正藏》</bf>
四十‧六二七中
善知識恩重
<bf>《阿難四事經》</bf>云：「亦當慈心，以佛經法，教訓愚癡，令持經道。若活一人，使病得癒，示之善道，令持五戒，終
身清潔，與侍佛身，其福正等是謂三事也。世有高潔，清潔無欲。沙門梵志，懷抱經典，言輒法律。帝王臣民，心當恭肅，詣稟律行。此
曹高士，口之所陳，皆是諸佛之遺典也。令（219）人去惡就善，恩倍於親百有餘分。使人壽終不墮三塗，常當慈心恭肅同之。寧以烊
銅灌口，利刀截舌，慎莫謗此清淨之人。寧自斷手，莫加之痛。寧自剖心，出腹燒之，無怒此人。」
（摘錄）<bf>《大正藏》</bf>十四‧七五七中
戒淨受信施
<bf>《因緣僧護經》</bf>：「
持戒最為樂　身不受諸惱　睡眠得安樂　悟則心歡喜
行惡感地獄　造善受天樂　若能修空定　漏盡證涅槃
歡喜受他施　三衣常知足　定慧修三業　安樂在山谷
寧食大鐵丸　焦熱如火焰　破戒不應受　得信檀越食」
<bf>《大正藏》</bf>十七‧五七一中
在家菩薩不名摩訶薩
<bf>《十輪經》</bf>云：「爾時世尊欲重宣此義而說偈言：
優婆塞律儀　住於解脫戒　雖與二乘共　不名摩訶薩
（220）若修於空法　不依於世間　亦不依諸有　智者護淨戒
不取於戒相　清淨離諸漏　如是護戒者　最勝之福田」
<bf>《大正藏》</bf>十三‧七一五中
維護僧和合功深第一最
<bf>《沙論》</bf>云：「
若眾不和合，斷於經法事；菩薩應隨力，方便令不絕。
眾僧或以事緣諍競乖散，法事有廢。在家菩薩，應勤心方便彼此之間，心無所偏，若以財物，若以言說，禮敬求請令還和合。或以乏少衣
食；或邪見者，橫作障礙；或說法者，欲求利養；或聽法者，心不恭敬。在家菩薩，於此事中，隨宜方便，若以財物，若以言說，下意求
請，使法事不廢省，是為燃佛法燈，供養十方三世諸佛。<bf>《大正藏》</bf>二六‧五九下
在家菩薩修施戒聞
<bf>《三具足經》</bf>云：「施、戒、聞等幾因緣者，彼義今說：施具足者，二（221）種因緣，一、離貧窮；二、得大富
。戒具足者，二種因緣，一、離惡道；二、生善道。聞具足者，二種因緣，謂離愚痴；得大智慧。又復菩薩三種具足，自他利益。施攝眾
生，攝眾生已，令住戒聞，如是具足利他益行。自利成就阿耨多羅三藐三菩提，如是具足自利益行。說三具足，何故初施、中戒、後聞？
彼義今說：依漸次義示現佛法如彼大海，譬如大海次第漸深，佛法亦爾。初說布施、中戒、後聞。又復有義，在家菩薩食等施已，彼後時
聞出家功德，聞已深信捨家出家，既出家已方得淨戒，以住戒故，離世間業得無上聞，是故在後說聞具足。又復有義，上生次第菩薩最初
自他饒益是故行施，彼布施已次行何者？如是思惟，世尊說戒及持戒人，復有何者次第相應？此則說聞。以要言之，施具足者，世尊示現
檀波羅蜜，戒具足者，尸波羅蜜。聞具足者，忍、進、禪、慧波羅蜜爾。又復有義，施戒示現福德具足，聞智具足。又復有義，施戒具足
示障礙道；聞具足者，示無礙道。」<bf>《大正藏》</bf>二六‧三六四中
受持十善戒功德（222）
<bf>《大集經》</bf>云：「佛言：『諸仁者！休息殺生獲十種功德。何等為十？一、於諸眾生得無所畏；二、於諸眾生得大慈
心；三、斷惡習氣；四、少諸病惱為事決斷；五、得壽長命；六、為非人護持；七、寤寐安穩無諸惡夢；八、無諸怨讎；九、不畏惡道；
十、身壞命終得生善道。諸仁者！是名休息殺生得十種功德。若能以此善根迴向無上菩提，是人不久得無上智，彼人證無上智，到菩提時
，於彼國土離諸殺害，長壽眾生來生其國。』
佛言：『休息偷盜獲十種功德。何等為十？一、具大果報，為事決斷；二、有財物不共他有；三、不共五家；四、眾人愛敬，無有厭足；
五、遊行諸方，無有留難；六、行來無畏；七、以樂布施；八、不求財寶，自然速得；九、得財不散；十、身壞命終，得生善道。諸仁者
！是名休息偷盜得十種功德。若能以此善根迴向無上菩提，是人不久得無上智，彼人到菩提時，於彼國土，具足種種華果樹林，衣服瓔珞
莊嚴之具，珍奇寶物無不充滿。』
佛言：『休息邪婬，獲十種功德。何等為十？一、得諸律儀，為事決斷；（223）二、得住離欲清淨；三、不惱於他；四、眾人喜樂；
五、眾人樂觀；六、能發精進；七、見生死過；八、常樂布施；九、常樂求法；十、身壞命終得生善道。諸仁者！是名休息邪婬得十種功
德。若能以此善根迴向無上菩提，是人不久得無上智，到菩提時，於彼國土無有生具，亦無女根，不行婬欲，皆悉化生。』
佛言：『休息妄語，獲十種功德。何等為十？一、眾人保任所言皆信；二、於一切處乃至諸天，發言得中；三、口出香氣如優缽羅華；四
、於人天中獨作證明；五、眾人樂敬離諸疑惑；六、常出實語；七、心意清淨；八、常無諂語言必應機；九、常多歡喜；十、身壞命終得
生善道。諸仁者！是名休息妄語得十種功德。若能以此善根迴向無上菩提，是人不久得無上智，到菩提時，於彼國土無有生具，眾妙寶香
常滿其國。』
佛言：『休息兩舌獲十種功德。何等為十？一、身不可壞平等；二、善友不可壞平等；三、眷屬不可壞平等；四、信不可壞平等；五、法
不可壞平等；六、威儀不可壞平等；七、奢摩他不可壞平等；八、三昧不可壞平等；九、忍不可壞平等；十、身壞命終得生善道。諸仁者
！是名休息兩舌得十種（224）功德。若能以此善根迴向無上菩提，是人不久得無上智，到菩提時，於彼國土，所有眷屬，一切魔怨及
他朋黨所不能壞。』
<pb n="48"/>
佛言：『休息惡口獲十種功德。何等為十？一、得柔軟語；二、捷利語；三、合理語；四、美潤語；五、言必得中；六、直語；七、無畏
語；八、不敢輕陵語；九、法語清辯；十、身壞命終得生善道。諸仁者！是名休息惡口得十種功德。若能以此善根迴向無上菩提，是人不
久得無上智，到菩提時，於彼國土，法聲充滿，離諸惡語。』
佛言：『休息綺語獲十種功德。何等為十？一、天人敬愛；二、明人隨喜；三、常樂實事；四、不為明人所嫌，共住不離；五、聞言能領
；六、常得尊重愛敬；七、常得愛樂阿蘭若處；八、愛樂聖賢默然；九、遠離惡人親近賢聖；十、身壞命終得生善道。諸仁者！是名休息
綺語得十種功德。若能以此善根迴向無上菩提，是人不久得無上智，到菩提時，於彼國土，端正眾生來生其國，強記不忘，樂住離欲。』

佛言：『休息貪欲獲十種功德。何等為十？一、身根不缺；二、口業清淨；三、意不散亂；四、得勝果報；五、得大富貴；六、眾人樂觀
；七、所（225）得果報眷屬不可破壞；八、常與明人相會；九、不離法聲；十、身壞命終得生善道。諸仁者！是名休息貪欲得十種功
德。若能以此善根迴向無上菩提，是人不久得無上智，到菩提時，於彼國土，離於魔怨及諸外道。』
佛言：『休息瞋恚獲十種功德。何等為十？一、離一切瞋；二、樂不積財；三、眾聖喜樂；四、常與賢聖相會；五、得利益事；六、顏容
端正；七、見眾生樂則生歡喜；八、得於三昧；九、得身口意光澤調柔；十、身壞命終得生善道。諸仁者！是名休息瞋恚得十種功德。若
能以此善根迴向無上菩提，是人不久得無上智，到菩提時，於彼國土，所有眾生悉得三昧來生其國，心極清淨。』
佛言：『休息邪見獲十種功德。何等為十？一、心性柔善朋侶賢良，二、信有業報，乃至奪命，不起諸惡；三、敬信三寶，設為活命不信
天神；四、得於正見，不怪異事，亦不簡擇良日吉時；五、常生人天，離諸惡道；六、常樂福德明人讚譽；七、棄俗禮儀常求聖道；八、
離斷常見入因緣法；九、常與正趣正發心人共相會遇；十、身壞命終得生善道。諸仁者！是名休息邪見得十種功德。若能以此善根迴向上
無上菩提，是人速滿六波羅蜜，於清善（226）佛土而成正覺，得菩提已，於彼國土，功德智慧一切，善根莊嚴眾生來生其國，不信天
神，離惡道畏，於彼命終還生善道。』」<bf>《大正藏》</bf>十三‧三二七
戒是定慧根基
<bf>《沙論》</bf>云：「言尸羅者，是清涼義。謂惡能令身心熱惱，戒能安適，故曰清涼。又惡能招惡趣熱惱，戒能招善趣，
故曰清涼。
又尸羅者，是得定義，謂持戒者心易定，故曰尸羅。如伽他說：
佛法池清涼，尸羅為蹬，聖浴不濡身，逮彼岸功德。
又、尸羅者，是嚴具義，有莊嚴具於幼為好，非壯老年。有莊嚴具於壯為好，非幼老年。尸羅嚴身，三時常好。如伽他說：
尸羅嚴身具，幼壯老咸宜，住信慧為珍，福無能盜者。」
（摘錄）<bf>《大正藏》</bf>二七‧二三○上
菩薩父母
<bf>《淨名》</bf>答云：「方便以為父，智度以為母；一切眾導師，無不從此生。」
（227）
<img n="V\V081.png"/>
<bf>《大正藏》</bf>四六‧一七二中
無明的意義
<bf>《文殊師利問經》</bf>云：「無明者，不知前後際及有罪無罪，不識佛、法、僧，不知戒、施、天，不知陰、界、入，此
謂無明。」
<bf>《大正藏》</bf>十四‧四九九中
正觀實境除欲想
<bf>《佛所行讚》</bf>、菴摩羅女見佛品第二十二：「
佛遙見女來　告諸比丘眾　此女極端正　能留行者情
汝等當正念　以慧鎮其心　寧在暴虎口　狂夫利劍下
（228）不於女人所　而起愛欲情　女人顯姿態　若行住坐臥
乃至畫像形　悉表妖姿容　奪人善心　如何不自防
現啼笑喜怒　縱體而垂肩　或散髮髻傾　猶尚亂人心
況復飾容儀　以顯妙姿顏　莊嚴隱陋形　誘誑於愚夫
迷亂生德想　不覺醜穢形　當觀無常苦　不淨無我所
諦見其真實　滅除貪欲想　正觀於自境　天女尚不樂
<pb n="49"/>
況復人間欲　而能留人心　當執精進弓　智慧鋒利箭」
<bf>《大正藏》</bf>四‧四一下
<bf>《佛說罵意經》</bf>云：「有七婬：一者見衣被色；二者聞珠環聲；三者聞婦人語聲；四者心意念談女人；五者眼視；六
者念夫婦禮；七者意思想犯，是七婬不得道。」<bf>《大正藏》</bf>十七‧五三一中
遠離行成戒行清淨
<bf>《智論》</bf>云：「閉繫囹圄，雖曰難解，猶尚易開。女鎖繫人，染著根深無智沒之，無可得脫，眾病之中，女病最重，
如佛偈言：「
（229）寧以熱鐵　婉轉眼中　不以染心　邪視女色　含答作姿
憍慢羞恥　迴面攝眼　美言妒瞋　行步妖穢　以惑於人
婬羅彌網　人皆沒身」<bf>《大正藏》</bf>二五‧一六六上
四種福德業殊勝
<bf>《舊雜譬喻經》</bf>云：「人有四事難得成。一者塔，二者招提僧舍，三者飯比丘僧，四者出家作沙門。是四事以立，其
福無量。所以者何？三界時有耳，已得作人復有財產，能拔慳貪之本，應時施惠，功業純立，是亦難得。誰能知此福者，唯佛耶。」<bf>
《大正藏》</bf>四‧五一七中
　　⿴口劄：述意：一者塔，謂發心以金銀等，建造佛塔供養佛舍利，或供佛像，所得福德無盡，唯佛能知。二者招提僧舍，謂發心建築
僧精舍，供施四方僧居，修身戒心慧，此福德無盡。三者飯比丘者，謂於寺舍設齋供僧，或請家中設齋飯僧，或供養寺舍齋糧費、護法會
者，所獲福德成三乘道已，其福無盡。四者出家作沙門者，梵語沙門，華言勤息，謂勤修眾善，止息諸惡。所謂無盡福德者，（230）
近受天人快樂，遠成三乘聖道。
<bf>《大寶積經》</bf>云：「迦葉！所謂沙門者，寂滅故、調伏故、受教故、戒身淨故、入禪定故、得智慧故、解如實義得解
脫故、於三解脫門無所疑故、安住聖人所行法故、善修四念處故、離一切不善法故、乃至離世八法故，所謂利衰毀譽稱譏苦樂。如虛空中
動手無礙故，若能成就如是行法，是名沙門。又云：『所言比丘者，能破煩惱故名比丘；破我想、眾生想，人想、男想、女想，是謂比丘
。』」
（摘錄）<bf>《大正藏》</bf>十一‧六三八下
入檀越家發彼善意
<bf>《事鈔》</bf>云：「應云如世尊說，二輪之中，得食輪已，乃轉法輪。諸居士等供給飲食，是為難事。我依汝等，於如來
法中，修行梵行，欲度生死，而未度者，弘宣佛法，皆是汝等信心之恩。」<bf>《大正藏》</bf>四十‧一三九中
真比丘有亦不眾多
<bf>《蕅益大師警訓》</bf>云：「夫比丘者，體預僧寶之尊，職紹佛法之種。須（231）超群拔俗，脫流俗知見，方無愧
厥名。」又云：「真實比丘寥寥無幾，不知何日五比丘如法同住，一展二外護初心。興言至此，肝腸寸裂。」
　　⿴口劄：於明末之時，學律之者大有人在，以解行多不備，以授他具足戒多不如律，令受者不得無作戒體，建立戒行無由。所以蕅益
大師祇受沙彌菩薩戒，不足僧數，所以要作外護善知識，後禮占察懺儀自誓受戒成遂，方名比丘。比丘戒難得，如有全國或半國知名之法
師，皆不律學以解行不具，為檀上十師，授人具足戒，受者不得戒，令彼空過一生。以授比丘尼戒而論，以比丘為和尚，戒體雖同，戒相
有異，有違制教，致令佛法下衰，此時為盛。（重記二）
狂人施物得取否
狂人施物主。<bf>《伽論》</bf>云：「若狂人自持物施，不知父母眷屬者，得取。若父母可知，不自手與；不可取。具二得取
：一、須自與；二、須不知。」
若欲度人先自度（232）
<bf>《法海觀瀾》</bf>云：「菩薩知諸法實相故，尚不見持戒，何況破戒。行者以在家妨道故出家，若復習近白衣，則與本無
異。以是故先求自度，然後度人。若未能自度，而欲度人者。如不知浮人，欲救於溺，相與俱沒。
惡人破戒者，有可化、不可化者；若攝取共住，則自壞其道，於彼無益。譬如求溺，自不能濟，而欲濟彼，二俱不免。」
<bf>《蕅益大師全集》</bf>三‧一九三四
乞者人不喜
<bf>《五分》</bf>云：「又告比丘，過去世時，有迦夷國王，好喜布施給諸窮乏。時有梵志，王愛重，未嘗從王有所乞。爾時
彼王，為說偈言：
人皆從遠來　無方從我乞　而汝今在此　不求是何意
梵志卻以偈答：
乞者人不喜　不與致恨僧　所以默無求　恐離親愛情」
讚頌尸羅（233）
<pb n="50"/>
<bf>《行願品》</bf>云：「復次善男子！若有眾生，貪著五欲自放逸者，為其示現不淨境界。何以故？由彼眾生愚疾迷惑，被
諸女色昏醉其心，猶如嬰孩無有自性，亦如素衣易受染色，為欲所溺不能得出。爾時大夫，即為善財，種種稱讚戒波羅蜜，而說偈言：（
善財童子，參大天比丘以偈讚戒。）
如諸眾生及草木　一切生長咸依地　世及出世諸善根
皆依最勝尸羅地　無戒欲求生善道　如鳥無翼欲飛空
如人無足欲遊行　亦如渡海無船筏　如諸苦行食根果
飲水自活住山林　或衣樹皮如獸居　無戒不得為清淨
或於日夕三時浴　或復三時作護摩　卻粒自默如啞羊
無戒苦身無所利」（摘錄）<bf>《大正藏》</bf>十‧七三六下
和尚依止財法二攝
<bf>《資持》</bf>云：「凡攝弟子，不出有二：一者事攝，即衣食。二者義攝，（234）即法訓。衣食可闕，法不可無。」
<bf>《大正藏》</bf>四○‧四二五中
眾主三學俱備
<bf>《事鈔》</bf>云：「必欲匡眾於時，住持護法者，須自行清慎，雅操堅貞，博通律相，兼明二乘，識覽時要，達究情性者
，一方秉御。」
<bf>《大正藏》</bf>四○‧二四中
<bf>《資持》</bf>釋云：「簡人中，初標示，須下六句，列示五德。初、行潔，二、志堅，三、學廣，四、識高，五、智深。
今時昏鄙無有一德，輒居僧首，群愚共聚，造作非法，但謀利養，餘無所知，悲夫。」<bf>《大正藏》</bf>四○‧二一六上
莫修有漏因
<bf>《戒疏》</bf>云：「破<bf>《涅槃》</bf>云，有四因緣，事雖似善，不得樂果，為勝他故。名利眷屬，及以世
報，雖修行善，非佛意故。」
<bf>《戒疏》</bf>續問：「戒又有言，名譽利養，持戒所得。如何經中乃訶非善。」（235）答：「深有旨也。若為鈍根，
無由離惡；且勸持戒，徒惡從善故；舉世樂，以勸彼持，如文是也。若又樂福，無心涉道，非佛本意，故又訶毀，如上涅槃。」
<bf>《行宗》</bf>釋云：「即以世樂對治為不犯法，鈍對世樂立不犯行。是知世樂，鈍者成持，利者名犯。」<bf>《卍續
藏經》</bf>六二‧二五五下
袈裟是功德聚
<bf>《大寶積經》</bf>云：「佛告迦葉！我袈裟者，戒、定、智慧、解脫、解脫知見，無量阿僧祇善根所集。」<bf>《大
正藏》</bf>十一‧五一二中
略歎戒德以標宗
<bf>《資持》</bf>云：「三寶舟航者，住持一位通被三時。功由戒力運載不絕，故如舟焉。何以然耶？由佛法二寶並假僧弘。
僧寶所存非戒不立。如標宗中，順則三寶住持，違則覆滅正法。乃至眾法別行，此諸事相，佛法紀綱。住持萬代，功由於此，唯斯律藏。
故<bf>《善見》</bf>云：「毘尼藏者，佛法壽命；毘尼（236）藏住，佛法方住。」」（摘錄）<bf>《大正藏》</bf>
四○‧一六○下
戒是聖道本基
<bf>《事鈔》</bf>云：「一聖道本基。」<bf>《大正藏》</bf>四○‧五○中
<bf>《資持》</bf>釋云：「聖道者，通語三乘。本謂根本，基即基址。本喻戒法發生於聖道，基喻聖道依憑於戒法。」<bf>
《大正藏》</bf>四○‧二六二中
又如<bf>《成論》</bf>云：「戒如捉賊等，皆本基也。」
<bf>《事鈔》</bf>云：「然戒是生死舟航，出家宗要。」<bf>《大正藏》</bf>四○‧五○上
<bf>《資持》</bf>釋云：「此二句，標歎戒功。依此淨戒，得越苦海，故如舟航。凡入道門，無不稟戒，故是宗要。」<bf>
《大正藏》</bf>四○‧二六二上
戒為無上菩提本
<bf>《沙論》</bf>云：「時彼天魔復請佛曰：若此苦行不獲利安，佛修何道得真清淨。世尊告曰：我修戒定慧　處中真淨道　
得究竟淨果　及無上菩提」
<bf>《大正藏》</bf>二七‧二○四上
<pb n="51"/>
戒德尊高（237）
<bf>《業疏》</bf>云：「戒是生死舟航，然戒是定慧初基，眾行元本。如來出世，不欲增諸有者（人天非意也）。要求滅欲，
故立茲學。（為令出離也，欲即是惑，生死本故。）定慧是別標二學，眾行乃統攝三乘。」
<bf>《卍續藏經》</bf>六四‧三九四上
僧寶功高
<bf>《南山》</bf>云：「然則佛法兩位，通贍道俗。唯斯僧寶，獨據出家。明功上鄰極聖，顯德下濟群有。至於事務符會，要
以情見相投。同和則上善可登，同忍則下惡可滅。」（謂授具、懺重罪）
<bf>《梵網疏》</bf>云：「三寶恩重，若無其佛，法起無由。若無其法，無所生解。若無僧傳，聞則無所。」
二法能滅出家德（238）
<bf>《大寶積正法經》</bf>云：「佛告迦葉，有二種法滅出家德。云何二法？一、親近在家人；二、憎嫌於聖者。我今於此而
說頌曰：
親近在家中　憎嫌於聖者　此二非道法　滅彼出家德
出家菩薩人　彼宜速遠離」<bf>《大正藏》</bf>十二‧二一二上
持戒功高難量
<bf>《菩提正道菩薩戒論》</bf>云：「若於今時敬持所學，便能獲得殊勝果報。」
正念求道莫憂衣食
梵語比丘，義翻乞士。有二義故，上則乞法以練心，下則乞食以資身。法是修身戒心慧之正因，衣食為修道助緣，因正緣傍，故分上下。
要認明二義，求則無濫。有人精勤求法，進修三無漏學，助緣自然來，名為真佛子。有人專意求利養，名為治生道人。故<bf>《戒疏
》</bf>云：「三明廣緣，必託三性。」（239）（謂佛託善惡無記三性而制戒法）言託善緣以興教者。如修禪讀誦講導，必以正
命居懷，制伏煩惱，此名善法。方希名利，邪命自居，相雖是善，反成貪毒。壞心障道，勿過於此，是故大聖興教防之。言託不善緣以興
教者，如十惡等，體是不善，能廣三塗，增惱障道，故聖因過，制教防之。
略述大小乘戒‧作無作戒體功德
<bf>《芝苑》</bf>云：「夫戒體者，律部之樞要，持犯之基本，返流之源始，發行之先導。依業疏三宗出體：初、多宗，作無
作體，二俱是色。二、成宗，作戒色心為體，無作以非色非心為體。今依疏文，直是密談善種，但以小宗，未即徑宗，故外立名非色非心
。三、圓教宗，以善種子為無作戒體。問：何因緣故，名為善種？答：善則是法體，種是譬喻；謂塵沙戒法，納本藏識，續起隨行，行能
牽來果；猶如穀子投入田中，芽生苗長，結實成穗，相對無差，故得名也。若爾經論所說菩薩戒，心性為體。此則善種，何言體同？彼經
論中，自分二體：一、當體體，即是戒體，與今善種子不殊。二、所依體，即是心性。然則心性但是戒體所依實非戒體，故今不立。」（
摘錄）<bf>《南山律在家備覽》</bf>六二
（240）<bf>《事鈔》</bf>云：「但戒相多途，非唯一軼心有限取之不同。若任境彰名，乃有無量。且據樞要，略標四種。
一者戒法，二者戒體，三者戒行，四者戒相。」
<bf>《大正藏》</bf>四十‧四中
<bf>《資持》</bf>釋云：「欲達四科，先須略示。聖人制教名法，納法成業名體，依體起護名行，為行有儀名相。法體同異　
體者戒法所依之本。是則法為能依，體是所依，不可云同。」又云：「戒體者，所謂納聖法於心，即法是所納之戒體，據此不可云異。」
（摘錄）<bf>《大正藏》</bf>四○‧一八○中
<bf>《地持善戒》</bf>會釋卷九云：「若菩薩言：不應受聲聞戒，不應讀聲聞經。何以故？聲聞律經不能利益諸眾生故。若作
是言犯重，不名八重。不犯者，為貪著小乘經律者。」
因從果號
<bf>《事鈔》</bf>云：「又律云：木叉者戒也。此因從果為號也。」
（241）<bf>《大正藏》</bf>四○‧五○下
<bf>《資持》</bf>釋云：「引律者，此說戒法中，釋戒序文。戒是因，木叉是果，今召戒為木叉，即是因從果也。」<bf>
《大正藏》</bf>四○‧二六四上
<bf>《事鈔》</bf>續云：「三解脫義者，近而彰名，隨分果也。謂身口七非，犯緣非一，各各防護，隨相解脫。遠取戒德，因
戒克聖，望彼絕累，由遵戒本。」
<bf>《大正藏》</bf>四○‧五○下
<bf>《資持》</bf>釋云：「問：近遠兩釋何以分之？答：此有多異。一、近約止業，遠望除惑。二、近是凡地，遠即聖道。三
、近是就因，遠即從果，。四、近是漸防，遠即頓破。即<bf>《戒疏》</bf>云：戒障有二：一是業非，二是煩惑。戒淨障業，
惑待智亡，望分所除，故云別脫（此明近義）。後智除惑，乃稱究竟解脫。」（此證遠義）<bf>《大正藏》</bf>四○‧二六四
中
釋戒名義
<bf>《事鈔》</bf>云：「云何名戒？戒禁惡法。故<bf>《涅槃》</bf>云：『戒者，直是遮制一切惡法，若不作惡，
是名持戒。』」
（242）<bf>《事鈔》</bf>云：「戒者或云清涼，遮煩惱熱故。或云迮隘，性不容惡故。又云上天，能上天堂，至無上道。
」<bf>《大正藏》</bf>四○‧五○下
<pb n="52"/>
<bf>《資持》</bf>釋云：「若是三界果相，故如色也。色陰等者，即餘四陰。論云：知總相別相。總相即心色，五陰則色總心
別。十二入則心總色別，十八界心色俱別。」<bf>《大正藏》</bf>四○‧一八二中
<bf>《智論》</bf>云：「戒者秦言性善。好行善道，不自放逸。」謂性是善，不使從惡故。<bf>《大正藏》</bf>二
五‧一五三中
戒者，善生經名為制，制不善法也。一名為學，學調諸根智也。
別解尸羅
<bf>《事鈔》</bf>云：「<bf>《毘婆沙論》</bf>云：『尸羅言冷，無破戒熱及三惡道熱故。亦名善夢，持者常得善
夢故。亦名為習，由善習戒法故。亦名為定，若性戒者，心易得定故。亦名為池，群聖所浴故。亦名瓔珞，老少中年服常好故。亦名如鏡
，由戒淨故，無我像現故。又名威勢，如來在世有威力者，是尸羅之力故。又云：又戒名為頭，能見苦諦諸色，乃至知色陰等法故。能善
護故，（243）言守信也。能至涅槃城，故言行也。功德所依，名器也。』」
（摘錄）<bf>《大正藏》</bf>四○‧五上
戒能警三業
<bf>《戒疏》</bf>云：「戒有何義，義訓警也。由警策三業，遠離緣非，明其因也。」
<bf>《行宗》</bf>釋云：「釋義中，初科。以理裁酌，故云義訓。戒為能警，三業即所警。警策是作，離非即止，此約心用二
持以顯戒義。對下木叉，故言因也。」
<bf>《卍續藏經》</bf>六二‧一六九下
<bf>《戒疏》</bf>云：「如<bf>《智論》</bf>云：尸羅者此云性善，此從體說。論自釋云：好行善道，不自放逸。
如<bf>《心論》</bf>善生云：別解脫者，隨境清淨故。」
（摘錄）<bf>《卍續藏經》</bf>六二‧一六九上
云何非行處
<bf>《解說道論》</bf>云：「云何非行處？若有比丘，入於婬舍、寡婦舍、處女（244）舍、不男舍、比丘尼舍、及諸酒肆
。親近國王大臣，外道沙門，非法伴侶，如是等輩無信樂心，常於四眾不生饒益，甚可厭患，此謂非行處。」
<bf>《大正藏》</bf>三二‧四○二
聞法已起修獲利
<bf>《出曜經》</bf>云：「說法雖微少　一意專聽受　此名護法人　除去婬怒癡
比丘與法相應，雖未盡婬怒癡，方便令盡。汝雖多聞，晝夜習婬怒痴，貪著色、聲、香、味、細滑法。少聞比丘，晝夜禪思，念不分散，
是故恒與稱善。汝雖多聞，意不專一，是故不稱善。時彼比丘，聞諸天語，即懷慚愧，自恥所作。」
<bf>《大正藏》</bf>四‧六五九上
比丘遮往白衣家與人女說法
比丘常喜往返白衣家，有五過失：一、不囑比丘便入村；二、在有欲意男女中坐；三、獨坐；四、屏處覆處坐；五、無有智男女與女人說
法過五六語。是為五。
戒體在功夫失（245）
<bf>《律學要略》</bf>云：「問：依<bf>《瑜伽論》</bf>云：二緣失戒受。若依<bf>《本業經》</bf>云
：菩薩戒有受法而無捨法，有犯不失，盡未來際。二說互異，豈不相違？答：不相違也。若論種體，一熏永在。若言功能，或違緣失，以
體從功，故論云捨戒；以能從體，故經云不失。」
<bf>《事鈔》</bf>云：「<bf>《涅槃》</bf>云：『戒者，雖無形色，而可護持。雖非觸對，善修方便，可得具足。
』」<bf>《大正藏》</bf>四○‧五二中
<bf>《資持》</bf>釋云：「涅槃中，無形色，明非色也。非觸對，即非心也。」
<bf>《大正藏》</bf>四○‧二六九下
出家人要尊經像
<bf>《諸經要集》</bf>云：「<bf>《阿難請戒律論》</bf>云：『僧尼白衣等，因讀經律論，行語手執翻卷者，依忉
利天歲數，犯重突吉羅，傍報二億歲，墮麞鹿中，恒被摺脊苦痛難忍；無記戲言捉經律論，亦招前報。或安經像房堂簷前者，依（246
）忉利天歲數八百歲，犯重突吉羅罪，傍報二億歲，墮豬狗中生。若得人身一億歲，恒常作客屑不得自在。』」<bf>《大正藏》</bf>
五四‧一五中
大乘心地觀經頌
世間男女互貪求　皆由樂著諸色欲　人天由此故纏縛
<pb n="53"/>
墜墮三塗黑闇中　若能捨離貪欲心　住阿蘭若修梵行
必得超於生死苦　速入無為常樂宮
快修遠離財色　受持非時不食　專意修戒定慧　護持諸根莫放逸
心為犯罪之緣
<bf>《行宗》</bf>云：「正分兩別。但近方便，定約三時，進趣念念隨結。如起婬心，即遠方便，後心思度，未動身口，念念
吉羅，則是進趣。纔動身口，即次方便，身未交前，步步偷蘭，則是進趣。身分纔交，即近方便，未至究畢，並是進趣。欲令易曉，不覺
詞繁。」<bf>《卍續藏經》</bf>六二‧二二四上
<bf>《行宗》</bf>云：「今時持犯，必約成業，故專取心為能持體。問：受中作（247）戒，色心為體，今此能持，即是隨
作，但云思心。受隨應等，那不同者？答：受取緣成，必須兼色。隨取成業，但約心論。學者深思，方見遠致。」
<bf>《卍續藏經》</bf>六二‧二二九下
不許比丘畜不淨物
大王！我今不聽（比丘）一人受畜八不淨物，惟聽大眾得受畜用。大王！若有人能護持法者，當知是人乃是十方諸佛世尊大檀越也。
律儀戒念人住
<bf>《瑜伽師地論》</bf>云：「云何根律儀？謂即依此尸羅律儀，守護正念修常委念，以念防心，行平等位。眼見色已而不取
相，不取隨好，恐依是處由不修習眼根律儀防護而住其心。漏泄所有貪憂惡不善法，故即於彼修律儀行防護眼根，依於眼根修律儀行。如
是行者，耳聞聲已，鼻齅香已，舌嘗味已，身覺觸已，意了法已，而不取相，不取隨好。恐依是處，由不修習意根律儀防護而住其心，漏
泄所有貪憂惡不善法，故即於彼修律儀行防護意根，依於（248）意根修律儀行，是名根律儀。」
（摘錄）<bf>《大正藏》</bf>三十‧四○六中四○七下
羯磨受戒所被多少
<bf>《四分》</bf>云：「若有難緣，如說戒中，當二人、三人，一時作羯磨，不得至四。」<bf>《僧祇》</bf>云：
「一和尚一戒師一眾，得二人三人並受。若二和尚共一戒師，二三人不得一眾受。」<bf>《善見》</bf>云：「二人三人一時受
戒，一一同等等時，不相
作禮。」
和尚（剃髮出家授具足戒）此二事一人兼作或另請。和尚（云知有罪，知無罪。）。
<img n="V\V082.png"/>
瞻病與拯危（249）
<bf>《善生經》</bf>世尊以偈讚曰：「人當瞻疾病　問訊諸危厄　善惡有報應　如種果獲實　世尊則為父　經法以為母　同學
者兄弟　因是而得度。」
誡勸離飲酒
<bf>《薩遮尼乾經》</bf>云：「飲酒多放逸　現世常愚痴　忘失一切事　常被智者呵　來生常闇鈍　多失諸功德　是故黠慧人
　離諸飲酒失。」
<bf>《大正藏》</bf>九‧三四○下
護諸根戒令佛法住世
<bf>《法句經》</bf>心意品云：「昔佛在世時，有一道人，在河邊樹下學道，十二年中，貪想不除，走心散意，但念六欲，目
色耳聲，鼻香舌味，身受心法，身靜意遊，曾無寧息，十二年中不能得道。佛知可度，化作沙門，往至其所樹下共宿。須臾月明，有龜從
河中出，來至樹下，復有水狗飢行求食，與龜（250）相逢，便欲噉龜，龜縮其頭尾及四腳，藏於甲中，不能得噉，水狗小遠，復出頭
足，行步如故，不能奈何，遂便得脫。於是道人問化沙門，此龜有護命之鎧，水狗不能得其便。化沙門答言：吾念世人，不如此龜，不知
無常，放恣六情，外魔得便，形壞神去，生死無端，輪轉五道，苦惱百千，皆意所造，宜自勉勵，求滅度安。於是化沙門，即說偈言：
藏六如龜　防意如城　慧與魔戰　勝則無患。」
（摘錄）<bf>《大正藏》</bf>四‧五八四中
私用僧物墮三途
<bf>《大方等大集經》</bf>云：「爾時世尊即為龍王而說偈言；
『寧以火熱炎鐵錐　拳手握持便焦爛　其有在家俗人等
　不應私用於僧物　寧以勝利好刀砧　而自臠切其身肉
<pb n="54"/>
　勿於出家清淨人　發起一念瞋恚心　寧以自手挑兩眼
　損棄投之擲於地　其有習行善行者　不應懷忿瞋心視
　寧以熱鐵鍱其身　東西起動行坐臥　不應瞋忿心妒嫉
（251）而著眾僧淨施衣』
或作比丘，所得種種資生之具，皆是信心檀越所施，而是眾生或自食噉，或與他人，或共眾人，盜竊隱藏私處自用，如是業故墮三惡道，
久受勤苦。」
（摘錄）<bf>《大正藏》</bf>十三‧二九二下
貪瞋痴心犯盜戒
<bf>《戒疏》</bf>云：「何以明之？即善生云：若為己身及諸眷屬，而取他物，是名從貪。若盜怨物，是名從瞋。奪下姓，
是名從痴。」
<bf>《卍續藏經》</bf>六二‧三三七下
<bf>《行宗》</bf>釋云：「或復具三。如取怨美物，謂無因果之類。」
<bf>《卍續藏經》</bf>六二‧二三八上
愛是生死本
<bf>《金色王經》</bf>云：「因愛故生苦，如是應捨愛，常樂於獨處，猶如犀一角。」
<bf>《大正藏》</bf>三‧三八九中
（252）<bf>《菩薩本行經》</bf>云：「常者皆盡，高者亦墮，合會有離，生者有死。」
<bf>《大正藏》</bf>三‧一一三中
出家修道遠離女人
<bf>《大菩薩藏經》</bf>云：「舍利弗！寧當依附千由旬量大熱鐵床，是床遍熱猛燄洞然。於彼妻妾諸女色欲，乃至不以染愛
之心，遠觀其相。舍利弗！當知婦女是眾惡之本，是障礙之本，當知婦女滅聖智眼等。」
戒是成佛基本
<bf>《薩庶尼犍子經》</bf>云：「一切功德助道之行，以戒為本，持戒為始。」
<bf>《大正藏》</bf>九‧三五九
歎戒德意在勸持
爾時世尊，即以偈頌讚歎尸羅波羅蜜，重說偈言：
欲離諸生死　安隱到涅槃　一切如來說　持戒最第一
（253）菩薩若深求　菩提佛功德　持戒如犛牛　常念不放逸
如是諸菩薩　是名為智者　能速致彼岸　住佛果菩提
戒能淨慧慧能淨戒
<bf>《長阿含經》</bf>云：「戒即智慧，智慧即戒。有戒有智，然後所言誠實無有虛妄，我說名婆羅門。佛言：善哉善哉！如
汝所說，有戒則有慧，有慧則有戒。戒能淨慧，慧能淨戒。如人洗手，左右相須。戒慧具者，我說名為比丘。」
（摘錄）<bf>《大正藏》</bf>一‧九六中
比丘戒即大乘律
<pb n="55"/>
<bf>《地持善戒經》</bf>會釋云：「十三者，如常聲聞地，聲聞禁戒一切善法，悉是阿耨多羅三藐三菩提因，名一切戒。」又
<bf>《勝鬘夫人會》</bf>云：「毘奈耶者，即是大乘學。所以者何，為佛出家而受具足，是故大乘戒蘊，是毘奈耶。」
<bf>《大正藏》</bf>十一‧六七五上
釋波羅夷（254）
波羅夷者，翻名雖有墮不如意處、斷頭等多名，而<bf>《僧祇律》</bf>所明極惡道義，當於此經文。彼律云：極惡意有三義。
第一、退沒，謂若犯此戒者，道果中無分故。此義即當於下文云：「若有犯者，不得現身發菩提心，乃至十發趣、十長養、十金剛、十地
、佛性常住妙果。」二者、不共住，謂若犯此戒，說戒自恣等二種羯磨中，不得成僧中足數故。此義則當於下文：「若有犯者，亦失國王
位轉輪王位，亦失比丘、比丘尼。」三者、墮落，謂若犯此戒者，捨身以後，落在阿鼻地獄故。此義即當於下文云：「若有犯者墮三惡道
中，二、三不聞父母三寶名字也。」（見菩薩戒本弘記卷上百十五、九五冊）
尸羅清淨十種功德
<bf>《大寶積經》</bf>菩薩藏會云：「舍利子，菩薩摩訶薩，行尸羅波羅蜜多故，獲得十種清淨尸羅，汝應知之。何等為十？
一者於諸眾生曾無損害，二者於他財物不行盜，三者於（255）他妻妾遠諸染習，四者於諸眾生不興欺誑，五者和合眷屬無有乖離，
六者於諸眾生不起粗言，由能堪忍彼惡言故，七者遠離綺語，凡有所言諦審說故，八者遠離貪著於他受用，無我所故，九者遠離瞋恚善能
忍受粗言辱故，十者遠離邪見，由不敬事諸餘天仙及神鬼故。」
<bf>《大正藏》</bf>十一‧二五四上
五欲染污心
又如於垢具立以垢名，如<bf>《伽他》</bf>說：
女是梵行垢　女損害眾生　若梵行所淨　非由水能洗
又如於欲具立以名，欲者是何，謂五妙欲，又如頌言：
如是五妙欲　可愛可欣樂　可意欲所牽　能令心染著
<bf>《大正藏》</bf>二七‧三中
「法密部說，此法增上故，名阿毘達磨，如有頌言：
慧於世間尊　能決擇趣向　以正了知故　老死盡無餘
<bf>《化地》</bf>部說：慧能照諸法故，名阿毘達磨，一切照中我說慧照最為上首。譬如者說：於諸法中涅槃最上，此法次彼
故，名阿毘達磨。聲論者言：（256）阿謂除棄，毘謂決擇，此法能除棄決擇故，名阿毘達磨。何以除棄，謂結縛隨眠隨煩惱纏。何所
決擇？謂蘊、界、處、緣起、四諦及沙門果，菩提分等。」
<bf>《大正藏》</bf>二七‧四中
修對治法
<bf>《正法念經》</bf>偈云：
乃至畫婦女　眼尚不欲觀　破欲堅明慧　故名得解脫
<bf>《大正藏》</bf>十七‧一一中
<bf>《淨心觀》</bf>云：
貪色者憍，貪財者，即憍即悋，雖有餘德，亦不足觀。
（摘錄）<bf>《大正藏》</bf>四五‧八二○上
見色起貪修四觀
復次舍利子，菩薩摩訶薩行尸羅波羅蜜多時，觀諸有情處於惡道，見妙女色起貪心者，應起四種厭離之想，云何為四？所謂退失想、顛墜
想、行廁（257）想、膿潰糞穢不淨之想。如是舍利子，處諸惡道有情識者，見妙女色，尚應發起如是四想，何況於人。舍利子，安住
大乘諸族姓子，厭離一切有為行者，見妙女色起於退想、顛墜、行廁、膿潰糞穢，如是四想。若起此想猶生貪心，又應更起三種觀想，所
謂於母等類起於母想，姊妹等類起姊妹想，於女等類而起女想。佛告舍利子：菩薩摩訶薩，聞我所說能善解者，應當隨順如是經典尸羅波
羅蜜多。何以故？無有眾生是易可得，久遠世來非我父母，所以者何？是諸眾生，皆曾為我而作父母。若有習近妻妾女人，則習近過去之
母。舍利子，菩薩摩訶薩聞我說已，為清淨故，應當如是勵勤修學。
當持不婬戒
<bf>《受十善戒經》</bf>偈云：
汝等一心聽　婬濁惡萬行　沒溺諸禪定　障蔽解脫道
善男子女等　欲求解脫道　遠離三界獄　火坑五欲河
<pb n="56"/>
湯火寒冰山　解脫生死畏　持心如諸佛　當持不婬戒
欲求長壽天　壽命無量　梵天轉輪王　富有七財寶
（258）持心如諸佛　當持不婬戒　欲得見諸佛　聞法證道果
具足六神通　遊諸十方國　持心如諸佛　當持不婬戒
<bf>《大正藏》</bf>二四‧一○二六下
<img n="V\V083.png"/>
避禍造福
<bf>《像法決疑經》</bf>云：「造新不如修改，作福不如避禍。」
<bf>《大正藏》</bf>八五‧一三三六上
戒淨定慧現
不學律無以立　不學經無以言　尸羅不清淨　定慧不現前
從師行須知（259）
<bf>《善見論》</bf>云：「弟子從師行，不得以足蹈師影。不得處高，不得上風立。」
<bf>《大正藏》</bf>四○‧三二上
略答十問
一、若能慈愛狗，亦應護蟲命。
二、能令人昏醉，酒糟不可吃。
三、齋經著彩服口紅無大礙。⿴口註：<bf>《佛說八關齋經》</bf>云：「不著紋飾香
熏塗身。」
四、牛奶是正食，水果不好吃。
五、大乘方等懺，禮念三十五佛、五十三佛，往昔罪消除。
六、寧可受戒破戒，終有解脫期。
七、上香供佛時，誦五分法身，未見聞此義。
八、若犯上品罪，當支戒損失，無作戒體猶存。
　　九、月六齋日受八戒，若怖畏生在苦，深重厭離，心念佛法僧戒天施，惡覺（260）觀不動，是名清淨戒。
　　十、以家務事紛亂，攝諸根戒難成，定不明、慧不發，無實戒定慧，聖果無
由生。
以上略答十問。
攝心持戒生諸定
於是世尊而說偈言：
<pb n="57"/>
汝等當開意　諸佛法應爾　各各還復坐　諦聽我所說
攝心莫放逸　守持於淨戒　定諸亂意想　善自護其心
<bf>《大正藏》</bf>十二‧八六一中
受者慚愧戒淨
<bf>《善生經》</bf>云：「善男子，有智之人既受戒已，心生歡喜，慎護受持更不敢犯，是名戒淨。善男子，有智之人既受戒
已，當觀三事，不作惡行，一者自為、二者為世、三者為法。云何自為？我自證知此是惡事，知作惡業得（261）如是果，知作善業得
如是果。所作惡業無有虛妄，決定還得諸惡之果；所作善業亦無虛妄，決定還得諸善之果。若是二業無虛妄者，我今云何而自欺誑，以是
因緣，我受戒已，不應毀犯，當至心持，是名自為。云何為世？有智者，觀見世間之人，有得清淨天眼、天耳及他心智，我若作惡，是人
必當見聞知我，若見聞知我，當云何不生慚愧，而作惡耶？復觀諸天，具足無量功德，神足、天耳、天眼、具他心智，遙見聞知，雖近於
人，人不能見。若我作惡，如是等天當見聞知，若是天等了了見我，我當云何不生慚愧故作惡耶？是名為世。云何為法？有智之人，觀如
來法清淨無染，得現在利，能令寂靜度於彼岸，能得解脫不選時節，我為是法故受持戒。我若不能先受小制，云何能受大制耶？破小制已
，增五有苦，若至心持，增無上樂。我受身來所以未得證解脫者，實由不從過去無量諸佛如來受持戒故，我今受戒，未來定當值遇恆河沙
等諸佛。深觀是已，生大憐愍，至心受戒，受已堅持，為阿耨多羅三藐三菩提，利益無量諸眾生故。」
<bf>《大正藏》</bf>二四‧一○六五下
慚者，於所造之罪，自恥之作用（於過自厭）
愧者，於所造之罪，他恥之作用（於過羞他）
戒為聖人所愛樂（262）
<bf>《大毘婆沙論》</bf>云：「何故名為聖所愛戒？答是諸功德所依處，故謂聖者愛樂功德，故愛此戒。如人愛寶亦愛寶器，
如是聖者愛樂清淨菩提分法功德寶故，亦愛如是所依戒器。復次聖者憎惡諸破戒惡，戒能對治破戒惡，故聖者愛之。復次聖者憎惡諸險惡
趣，戒能超越險惡趣，故聖者愛之。復次聖者憎惡生死流轉，戒能超越生死流轉，故聖者愛之。復次聖者愛涅槃，戒能趣涅槃，故聖者愛
之。」
<bf>《出曜經》</bf>云：「人之修道，唯有信戒，信根全已，戒則不毀。」
<bf>《佛所行讚經》</bf>云；
山林寶玉石　皆依地而生　戒德亦如是　眾善之所由
無翅欲勝虛　度河無良舟　人而無戒德　濟苦實為難
如樹美華果　針刺難可攀　多聞美色力　破戒者亦然
（見法海觀瀾三、三）
圓滿具足戒
<bf>《資持》</bf>云：「明圓修者，即知受體，當發心時，成為三聚。故於隨行隨持一戒，禁惡不起，即攝律儀。用智觀察，
即攝善法。無非將護，即攝眾生。因成三行，果成三佛。」<bf>《大正藏》</bf>四十‧二七○中
妄語本意
<bf>《戒疏》</bf>云：「妄語一戒，本希名利，非言不成。亦有身現，無疑成重。大妄語者，自說成重。教人稱聖，名利擁彼
，於我無潤，故不同犯。」
（摘錄）<bf>《卍續藏經》</bf>六二‧二三九中
尸羅性善義
<bf>《智論》</bf>云：「尸羅者，此云性善，此從體說（初性善者，離諸染惡法故。論自釋云，好行善道不自放逸。）學調諸
根，此就心說（學調諸根者，對塵抑制故，此出善生。）或名清涼（遮煩惱熱，故名清涼。）」
（264）<bf>《卍續藏經》</bf>六二‧一六九上
辨明戒相
<bf>《資持》</bf>云：「問：何以不但釋相，而總論四戒者？答：戒是一也，軌凡從聖名法，總攝歸心名體，三業造修名行，
覽而可別名相。由法成體，因體起行，行必據相。當知相者即是法相，復是體相，又是行相，無別相也。若昧餘三直爾釋相，既無由序不
知所來，徒自尋條終難究本。」
<bf>《大正藏》</bf>四○‧二六二中
<bf>《資持》</bf>云：「前明戒法但述功能，次明戒體唯論業性，後明戒行略示攝修。若非辨相，則法體行三，一無所曉。何
以然耶？法無別法，即相是法，體無別體，總相為體，行無別行，履相成行。是故學者於此一門深須研考，然相所在唯指教詮，舉要示相
不出列緣，緣雖多少不出心境。罪無自體必假緣構，非境不起非心不成。若曉此意，類通一切皎如指掌，餘更如文。」
（摘錄）<bf>《大正藏》</bf>四○‧二七四下
第四門戒相（265）
<pb n="58"/>
<bf>《在家備覽》</bf>云：「<bf>《事鈔》</bf>云：『戒相者。威儀行成，隨所施造動則稱法，美德光顯故名戒相
。』<bf>《資持》</bf>釋云：『初即承前，隨下正示。問：事鈔隨戒釋相篇中以戒本為相，與此異者？答：此約行相彼就法辨
，然行必循法。法必軌行。文云動則稱法，豈不明乎。』」
戒相有二義，一約行為相，二約法為相。事鈔標宗顯德篇中，約行為相即此略文也。事鈔隨戒釋相篇中以法為相，即今持犯篇所引據也。

<bf>《弘一大師法集》</bf>二‧六九五
戒體解釋
<bf>《業疏》</bf>云：「夫戒體者何耶？所謂納聖法於心胸，即法是所納之戒體。然後依體起用，防邊緣非。今論此法三宗分
別。」<bf>《濟緣》</bf>釋云：「初略示體貌。納是能受心，聖法即所受戒，能所相冥，心法和合而成於業。攬法為業，為道
基本，故名戒體。體充正報，心為總主，故云心胸。初受則心為能納法（266）為所納，受已則法為能依心是所依，依體起用即隨行也
。今下，次標宗別釋。」
（摘錄）<bf>《卍續藏經》</bf>六四‧四二六上
受持釋義
<bf>《攝大乘論》</bf>釋云：「應知是略說菩薩受持戒差別。從他得名受，自清淨意得名持。又初得名受，受後乃至成佛名持
。又修行戒法名受，憶念文句名持。」
<bf>《大正藏》</bf>三一‧二三四上
四事成大乘戒
<bf>《佛說演道俗業經》</bf>云：「佛告長者，奉戒有四事疾成大乘。一曰守口護身心不念非。二曰出入行步不失禮節。三不
願生天轉輪聖王釋梵之位。四曰以是禁戒惠施眾生。佛於是頌曰：
常護身口意　心堅如大山　若出入行步　未曾失禮節
不願生天上　釋梵轉輪王　則以此正行　用惠一切人」
<bf>《大正藏》</bf>十七‧八三五下
<h2>甲五、聲聞戒法章（267）</h2>
<h3>乙一、出家須知</h3>
出俗本意
<bf>《事鈔》</bf>云：「沙彌建位，出俗之始。創染玄籍，標心處遠。自可行教，正用承修。濫迹相濟，世涉多有。」<bf>
《大正藏》</bf>四○‧一四八中
<bf>《資持》</bf>釋云：「意中初科，上二句示位。此中須分形法二同，若但剃髮名形同沙彌，若受十戒名法同沙彌。次二
句明本志。上句言其始，下句示其終。玄籍通目佛教，處遠直至佛果。復次二句，示律可依。後二句斥世無訓。」
<bf>《大正藏》</bf>四○‧四一六中
古德云：「夫出家者，為厭塵勞，求脫生死，休心息念，斷絕攀緣，故名出家。」
人身難得出家更難（268）
<bf>《燈燄》</bf>云：「諸大乘經說六度法，總為菩薩因緣。勸汝布施，汝又不肯。勸汝持戒，汝又不能，甚至積集資財，破
壞軌則。一味我慢貢高，耑與忍辱相反。厭棄多聞，與精進相反。毀敗正見，與禪定相反。於佛所說契經深意不能解了，與智慧相反。一
切聲聞緣覺諸小乘法，是束縛汝不定的。這六度萬行，明明大貪在汝面前，汝又當面錯過。汝不是小乘聲聞，又不是大乘菩薩眾，亦非小
乘兼修眾。又非白衣居士，無以為名。悲夫！」
出家捨離五慳
<bf>《事鈔》</bf>云：「<bf>《成論》</bf>云：『出家人捨五慳：財物慳、法慳、家慳、住處慳、稱歎慳，廣相如
彼。』」<bf>《大正藏》</bf>四○‧一四六下
<bf>《資持》</bf>釋云：「六中。家慳，占據檀越。住處慳，謂寺舍不容來客僧。稱歎慳，謂不稱他善。」<bf>《大正藏
》</bf>四○‧四一四中
精修梵行真出家者（269）
<bf>《瑜伽》</bf>云：第五精勤復有三種：一、止息犯戒精勤，謂能遠離一切不善身業語業。二、止息境界精勤，謂密護根門
，修防守念及常委念。三、止息煩惱精勤，謂能永斷見修所斷一切煩惱。」<bf>《大正藏》</bf>三○‧四四七上
出家應捨欲棄財
舍利子！爾時諸天，復以伽陀，報嬰兒曰：
<pb n="59"/>
若樂欲住諸財寶　不樂出離所行處　如是無理諸凡愚
安住地獄之前道　若樂捨家趣非家　應當捨欲棄財寶
是人於世有正理　不久便開解脫門
宜速出家學佛道
<bf>《彌勒大成佛經》</bf>云：「今日遇佛，宜勤精進。時穰佉王高聲唱言：
設復生天樂　會亦歸磨滅　不久墮地獄　猶如猛火聚
（270）我等宜時速　出家學佛道
說是語已，時穰佉王，與八萬四千大臣，恭敬圍繞，及四天王送轉輪王至華林園龍華樹下，詣彌勒佛求索出家。為佛作禮，未舉頭頃，鬚
髮自落，袈裟著身，便成沙門。」<bf>《大正藏》</bf>十四‧四三一中
出家以持戒為本
<bf>《心地觀經》</bf>云：「汝等比丘！諦聽！諦聽！入佛法海信為根本，渡生死河，戒為船筏。若人出家不護禁戒；貪著世
樂，毀佛戒寶；或失正見，入邪見林，引無量人墮大深坑；如是比丘不名出家，非是沙門，非婆羅門；形似沙門，心常在家，如是沙門無
遠離行。遠離之行有其二種：一、身遠離，二、心遠離。身遠離者，若人出家身處空閑，不染欲境，名身遠離。若有出家修清淨心，不染
欲境，名心遠離。身雖出家，心貪欲境，如是出家之人，不名遠離。若淨信男及淨信女，
身居聚落，發無上心，以大慈悲饒益一切，如是修行，名真遠離。」
<bf>《大正藏》</bf>三‧三○六下
<bf>《資持》</bf>云：「前列共女坐及歌舞等，此無開者，性惡之漸，蕩逸之端，（271）故可知矣。」
<bf>《菩薩處胎經》</bf>云：「夫人欲出家，禁戒以為首。不著飾好法，行權菩薩道。畢命不惜身，不犯如毫釐。」<bf>
《大正藏》</bf>十二‧一○四二中
又云：「八關齋者，諸佛父母。」<bf>《大正藏》</bf>一二‧一○五二上
出家勿念衣食
<bf>《佛藏經》</bf>云：「出家當一心行道，隨順法行，勿念衣食所須。如來白毫相中，百千萬億分中，取其一分供諸一切出
家弟子，亦不能盡。」
（摘錄）<bf>《大正藏》</bf>十五‧八○二上
　　⿴口劄：以此文義而論，僧尼勤修三無漏學，護持佛法。由道得利，以道通用，寺寺開門，處處同食。必當供足，判無乏少。凡僧伽
受齋時應作五觀。
勸止出家
淨飯王，求佛出家。律中佛言：「但觀無常諸行，足以得道。不須出家。」（272）觀即是智，無常諸行是境。
<bf>《央掘經》</bf>云：「老母求佛出家。佛以偈止之：
汝今年衰老　出家時已過　但當深信心　以法自蘇息」
<bf>《大正藏》</bf>二‧五二○下
　⿴口劄：上二句勸止，下二句勸修。蘇謂自省，察審明也。息謂絕欲。
厭患眾苦故出家
<bf>《大寶積經》</bf>云：「爾時世尊，欲重宣此義。而說頌曰：
我觀諸凡夫　閉流轉牢獄　常為生老病　眾苦所逼迫
愁憂及怨恨　死苦等所牽　為除牢獄怖　令欣出離法
爾時世尊，欲重宣此義，而說頌曰：
<pb n="60"/>
眾生互憎嫉　皆由十惱生　於我及我親　三世煩惱害
或於我非親　起諸饒益相　怨憎由此生　三世煩惱害
第十諸過失　生長怨憎苦　我觀如是過　厭患故出家」
<bf>《大正藏》</bf>十一‧一九六中
厭老病死求出家（273）
<bf>《大寶積經》</bf>云：「佛以淨信心，捨釋氏家，趣無上道。爾時世尊，欲重宣此義，而說頌曰：
老吞少盛年　老壞淨妙色　老損念定慧　終為死所吞
病能摧勢力　奪勇猛心　壞諸根聚落　贏劣無依怙
死如羅剎女　猛健甚可畏　常隨逐世間　飲竭眾生命
我已厭世間　老病死逼迫　為求無老死　清安法出家
世為三火燒　我觀無救者　雨甘露法雨　滅除三毒焰
觀濁眾生　惡法嬈魔使　我為摧伏故　趣成無上道
在家眾過本　出家趣菩提　故捨大地等　為窮生死際」
<bf>《大正藏》</bf>十一‧一九八上
出家方得證菩提
經云：「時法速疾菩薩以偈頌曰：
（274）大千界眾生　皆發趣菩提　假令盡一　男女以奉施
若人發道意　以信而出家　隨佛而修學　其福勝於彼
過去未來世　一切諸如來　無有不捨家　得成無上道
三世一切佛　稱讚出家法　若樂供養佛　當依佛出家
設滿恒沙界　珍寶供養佛　不如一日中　出家修寂靜
彼則近菩提　摧壞魔軍眾　出家不放逸　白法恒增長
不壞眾善根　遠離諸煩惱　捨於家業累　順道聖所讚
除惱離魔縛　心解行無染　不久證菩提
爾時淨莊嚴王聞此偈已，於自在王位一切愛欲，皆悉遠離。
即白佛言：『世尊！我願於佛善法律中出家受戒。』時等須彌如來告言：『大王！出家無患，我常勤讚。樂著居家，非我所許。汝於王位
，猶有愛著，我當教汝如法而住。』爾時淨莊嚴王，告千子言：『汝等能紹王業？』諸子咸言：『我等亦樂出家，願垂聽許。』父王告言
：『汝等若悉出家，此四天下國土人民，誰當養育？若汝等大悲堅固，應為作王，普令眾生安住善法。』時千子中有一王子，名念大悲，
即以偈頌，答父王言：
（275）父王於佛法　所得諸功德　我悲受王位　亦當如是學
我常修梵行　盡形持八戒　我當不飲酒　不塗飾香華
身去莊嚴具　不臥金床座　足不躡金屣　首不飾寶冠
不著天妙衣　不觀諸妓樂　不翫奇鳥獸　不從宮女人
<pb n="61"/>
周巡四天下　宣行十善道　呵責在家患　讚歎出家法
捨自在憍慢　親近佛法僧　不退菩提心　常厭於三界
以施愛利益　同事攝眾生　普令於大乘　悉當得成熟
晝夜六時分　當往於佛所　為聽聞法故　供養彼如來」
修己愍人為出家
<bf>《五分》</bf>云：「菩薩問御者曰：『此是何人？衣服異世？』答曰：『出家人也。』又問：『何為出家？』答曰：『善
自調伏，具足威儀，常行忍辱，憐愍眾生，故曰出家。』菩薩聞已，三稱善哉！唯是為快。」
<bf>《大正藏》</bf>二二‧一○一下
捨俗出家以戒為伴（276）
一、以戒為伴；二、為息鬥諍；三、為息疑嫌；四、斷大惡源；五、為護正念；六、亦絕塵染。
寧捨身命不毀戒
<bf>《思益梵天經》</bf>云：「問曰：『世尊！誰能親近於佛？』佛言：『乃至失命因緣，不毀禁者。』」<bf>《大正藏
》</bf>十五‧三七中
出家元緣
<bf>《業疏》</bf>云：「如<bf>《華嚴經》</bf>偈：
若有不識出家法　樂著生死不求脫　是故菩薩捨國財　為之出家求寂靜
五欲所縛不離家　欲令眾生解脫故　示現不樂處五欲　是故出家求解脫」
<bf>《濟緣》</bf>釋云：「<bf>《華嚴》</bf>二偈，前偈為不識故，立法示之；後偈為著欲（277）故，方便引
之。初偈上二句示不識之過，下二句明立法之相。（云菩薩者，即指釋迦因行為言。）捨國財者，菩薩在家為王太子。次紹王位，國城財
寶一切自在，欲明難捨猶須捨之，況餘凡庶不足戀矣。寂靜即涅槃果。後偈初句示著欲，下三句明方便（示捨）。」
<bf>《業疏》</bf>云：「以此文證，眾生無始纏著家屬，無思解脫，故大士引出於世。」
<bf>《卍續藏經》</bf>六四‧三七○下
出家貴清閒
普賢菩薩云：「出家要清閒，清閒即為貴。如何塵外人，欲入塵埃裏。一向迷本心，終朝沒名利，名利得到身，形容已憔悴。況復不遂者
，虛用平生志。可憐無事人，未能笑得汝。」
　　⿴口劄：有的出家人，無有清淨願。不修戒定慧，歡喜跑經懺。終日誦經求利，
專憶忘勞，若論修身戒心論，平生未矚。長輪迴不息，非此而何也。
<bf>《增一》</bf>云：「世尊說偈云
（278）莫親惡知識　亦莫從愚事　當近善知識　人中最勝者
人本無有惡　習近惡知識　後必種惡根　永在暗冥中
<bf>《大正藏》</bf>二‧五九七上
切忌餽送白衣
<bf>《寒笳集》</bf>云：「不得多收徒眾，多畜沙彌，多受依止。教訓不周必有滅法之咎。切忌餽送白衣等事。切忌無恥喪心
到人家念經拜懺，漸成應赴，即檀越到山門作福，須示以佛法尊重，莫如近時叢林套子。」
<bf>《蕅益大師全集》</bf>十七‧一○九四○
出家應捨利養
<pb n="62"/>
若有出家人　持戒心輕躁　不能捨利養　猶如狼守齋
<bf>《大正藏》</bf>二二‧二五九中
沙門名義（279）
沙門，梵語，出家之通稱。<bf>《翻譯名義集》</bf>云：「沙門或桑門，此言功勞，言修道有多勞也。」<bf>《大正藏》
</bf>五四‧一○七三下
<bf>《阿含經》</bf>云：「捨離恩愛、出家修道，攝御諸根、不染外欲。慈心一切、無所傷害，遇樂不欣、逢苦不戚、能忍如
地，故名沙門。」或以沙門翻勤息，謂勤行眾善、止息諸惡也。<bf>《瑞應經》</bf>云：「息心達本源，故號為沙門。」
<bf>《智論》</bf>：「清淨心常一，則能見般若。」<bf>《大正藏》</bf>二五‧一九○中
<img n="V\V084.png"/>
<bf>《大正藏》</bf>三○‧四四六下
檀尼迦證無學說偈（280）
<bf>《戒疏》</bf>云：『欲得寂滅樂，當習沙門法；止財支身命，如蛇鼠入穴。』
<bf>《行宗》</bf>云：『初句標所期道果，寂滅即是涅槃，脫三界苦，故云樂也。次句示修因，因即是行，行依於教，即三學
八正，是沙門法。』」
<bf>《卍續藏經》</bf>六二‧二六九上
戒清淨法身顯
<bf>《資持》</bf>云：「出家之士，稟戒為體；聚法居身，行必據體而修，故因名隨行。身必稱法而動，故果號法身。誠由發
趣有宗，依因得所故也。」
誦戒當離文背誦
<bf>《戒疏》</bf>云：「半月誦戒，離文背誦方成。」
<bf>《南海寄歸內法傳》</bf>受戒軌則云：「次於本師前，阿遮梨耶授與十學處，或時闇誦、或可讀文。既受戒已，名室羅末
尼羅（譯為求寂，言欲求趣涅槃（281）圓寂之處。）」<bf>《大正藏》</bf>五四‧二一九上
宜熟讀隨機羯磨疏
<bf>《戒疏》</bf>云：「然有不見彼文者，此乃住緣，以業自責。」
<bf>《行宗》</bf>釋云：「然下，後世不遇羯磨疏者，彼文委辨緣成，廣明非相、作業成敗、被事如非。示眾別之行儀，顯僧
宗之綱要，維持修奉，不學焉知！故不見者則投心無所，舉事成非。教既不通，行何所託。況疾滅三寶，無利群生。實由往世業緣，致使
難遭正法。然今鏤板教府盛傳，我輩獲聞實唯宿慶。然常情淺狹，貴少賤多，雖復聽尋，能注意。寄言後學，勿事悠悠。」
<bf>《卍續藏經》</bf>六二‧一九八下
<bf>《行宗》</bf>云：
（282）
<img n="V\V085.png"/>
（摘錄）<bf>《卍續藏經》</bf>六二‧二五二下
破轉法輪僧及破羯磨僧
八正道是行輪，捨此別修五法名破。正語、業、命三為戒轂。正見、思二為慧幅。正念、定二為定輞。正精進為轉輪入。世輪轂在於中，
眾幅所湊；輞在於外，圍於眾輻。即喻戒是定慧所依，定是慧之外護。就人明破者，羯磨為言通僧及尼，俱有破義。法輪一種唯據比丘，
餘眾不可故。尼是女報，號佛無信，輪、梵、釋、魔王、佛。
四聖種者，謂四依法－糞掃衣、常乞食、樹下坐、腐爛藥，聖道由生故云（283）聖種。調達立五法，破上四依；乞食、糞衣、露坐、
不食酥、鹽及肉，並盡形無開名邪。破法輪，上品逆蘭。破眾輪，中蘭，亦名破羯磨僧。

<img n="V\V086.png"/>
<pb n="63"/>
法師不為威武所曲
<bf>《乞兒發惡心經》</bf>云：「時有國王，素頭少髮，如復有瘡，又腳著革屣。自恃豪尊，以疊衣裹頭，入室內聽經。王白
比丘：『為我說法。』比丘曰：『如來有教，不為腳著革屣者說法。』『云云，違我本意者，當梟法汝首。』『又如來禁戒，不得為覆頭
者說法。』『云云，若不解我癡結者，當取汝身分三分。』比丘說偈曰：
不以不淨意　示及瞋怒人　欲得知法者　三耶三佛說。
說有除貢高　心意極清淨　能捨傷害懷　乃得聞正法。」
真比丘行（284）
<bf>《沙論》</bf>十偈頌曰：
手足勿妄犯　節言慎所行　常樂守意定　是名真比丘
當知先已結戒。沙門有四法：一於瞋不報；二於罵默然；三杖捶能受；四者害者忍之。復次佛說四念處：觀身、觀受、觀心、觀法，是涅
槃住處故。又諸比丘受大戒，名生在佛家。<bf>《大正藏》</bf>二六‧七七中
出家志求解脫
受戒功德。<bf>《發菩提心破魔經》</bf>云：「
又於末法中　若人能得此　正法墮手中　是人若持戒
清淨而無缺　即圓滿戒行　由戒成就故　得到於彼岸」
<bf>《大正藏》</bf>十七‧八九九下
出家本志為求解脫。故<bf>《戒疏》</bf>云：「由出家所為，斷愛為先。今既反染，違出家意。所以隨境，制通犯重。」
（285）
<img n="V\V087.png"/>
利益安樂眾生
<bf>《佛地經論》</bf>云：「<bf>《佛地經》</bf>云：『安立眾生二　諸種無盡果』
論釋曰：『有義此顯妙觀察智，能為眾生說妙法等。安立眾生利益安樂，故名為二．即此二種有多品種故名諸種。如是二事窮生死際，常
作不絕，故言無盡；此即名果。妙觀察智，皆能安立一切眾生。利益安樂者，令修善因，名為利益；令得樂果，名為安樂。又令離惡，名
為利益；令其攝善，名為安樂。又拔其苦，名為利益；施與其樂，名為安樂。此世、他世、世、出世等，應知亦爾。』
（摘錄）<bf>《大正藏》</bf>二六‧三二四下
調心得寂靜（286）
<bf>《眾許摩訶帝經》</bf>云：「又復問言：『世有何人而得安睡？』佛說伽陀而答之曰：
若人心寂靜　一切得安睡　若人繫染欲　熱惱心不止
染欲熱惱除　解脫無所繫　心意調伏已　得息得安睡」
<bf>《大正藏》</bf>三‧九六六下
弟子犯過為師者治罪
<bf>《事鈔》</bf>云：「<bf>《四分》</bf>說：『有十四種過，謂無慚（作惡不恥）、無愧（見善不修）、不受教
（不如說行）、作非威儀（犯下四篇）、不恭敬（我慢自居）、難與語（<bf>《成論》</bf>云：反戾師教）、惡人為友、好往
婬女家、婦女家、大童女家、黃門家、比丘尼精舍、式叉尼、沙彌尼精舍，好往看龜鱉。律文如此，今所犯者，未必如文，但有過者，準
合依罰。置而不問，師得重罪。」
<bf>《大正藏》</bf>四○‧三三上
（287）<bf>《資持》</bf>云：「示過中，友惡人者，近習不善故。婬女下七種，涉履非處故。看龜鱉者，放恣嬉遊故。律
下例通餘過，勸令依罰。重罪者，唯犯吉羅，約業尤重。」（摘錄）<bf>《大正藏》</bf>四○‧二二九與二三○上
造寺非比丘正業
<pb n="64"/>
<bf>《佛祖統記》</bf>云：「毘沙門天王，復告師曰：『時當像末，不修禪誦，但起伽藍，恐非比丘之正業。』」<bf>《
大正藏》</bf>四九‧二九七上
　　　⿴口劄：此天王即哪叱太子之父王。
末法之期僧稀
<bf>《佛藏經》</bf>云：「舍利弗！爾時多有比丘，但貴持戒多聞，行阿蘭若行，能善護戒品隨所說行，勤心讀經求通佛法。
如是人等，生多聞慢，阿練若慢。而好瞋恚，心垢垢濁，深懷慳貪瞋恚毒心，頑鈍無知，以小因緣，而起大事。是人瞋恚覆心，互相出過
。謂破戒、破見、破命、破威儀。舍利弗！如是僧中有好比丘，心無偏黨，處在中間，而亦同之。在彼惡中，互相譏論諍訟不（288）
息，不得安穩坐禪讀經，在家出家皆亦擾動。如是舍利弗！爾時多有比丘，一歲、二歲、三歲、乃至九歲，輕慢上座，無有恭敬。是人出
家受戒，多不如法，習効和上阿闍黎亦無恭敬。舍利弗！爾時年少比丘及先出家者，無有依止。共相輕慢，十歲比丘。所畜徒眾，其徒眾
皆無恭敬威儀法則，亦不如法。舍利弗！時諸惡人，具足貪欲瞋恚愚癡，互相輕慢無有恭敬，相違逆故我法則滅。舍利弗！時諸癡人多起
破法罪業，起此罪已，當墮惡道。舍利弗！我今明了告汝，求自利已善比丘，當爾之時不應入眾，乃至一宿。唯除阿羅漢煩惱已斷，及病
比丘於中有緣。何以故？舍利弗！當爾時人，貪欲瞋恚愚癡毒盛，不活怖畏，常所逼切。求利善人，常應自處山林空靜，乃至畢命如野獸
死。舍利弗！我今明了告汝，我此真法不久住世。何以故？眾生福德善根已盡，濁世在近，求自利善比丘，應生如是厭心。我當云何見法
破亂，見此沙門惡世難時，我當勤心精進早得道果。」
<bf>《大正藏》</bf>十五‧八○一中
釋制誦戒緣
<bf>《戒疏》</bf>云：「佛言：新受者未聞戒，不知何學聽集一處，和合說之。」
（289）<bf>《行宗》</bf>釋云：「⿴口註中引新受戒者不知學方，佛大慈念故制斯教。同集一處和合說之。望欲近約身口
，遠傾我倒，同出三有，齊斷四住，是佛意也。今時行者，但受福田之資，多無解脫之念，乖佛意也，但自躓頓神識耳。」
<bf>《行宗》</bf>云：「釋⿴口註中，初科，前明制說意。身口是業，近約在因；我倒是惑，遠傾從果。令下嗟時眾。受福田
資者，虛霑信施也。無解脫念者，行染塵俗也。躓豬史反，困也。」<bf>《卍續藏經》</bf>六二‧二○六上
老小不聽出家
<bf>《業疏》</bf>云：「文列<bf>《僧祇》</bf>。約年為位者，以出家之人，要修道業為本，老小非務，何勤苦於
三學也。」故<bf>《涅槃》</bf>云：「誦經坐禪，勸助眾事（侍師服勞）
，老無三味，有四山臨。」
釋云：「二中初示簡意：老謂過七十，小即未七歲。故下引經，但證老者經列三事，即是道業，年老力衰，故並無味。將死不久，如四山
來逼。」<bf>《成論》</bf>云：「行者見死有大力勢，如大石山，從四方來，無逃避處。」
<bf>《卍續藏經》</bf>六四‧三七八上
二法增出家煩惱（290）
<bf>《大迦葉問經》</bf>云：「有二種法，增出家熱惱。一受持袈裟，心懷不淨；二恃己戒德，呵責非行。」<bf>《大正
藏》</bf>十二‧二一二中
如法授受正法復興
佛教興衰，以授戒如非而顯。不知何日授受如律，令已隱之正法再復興。正法者，謂真定實慧，三乘聖果名為正法，是戒所生。
<bf>《故沙論》</bf>云：「復有三法能攝佛道：一學勝戒；二學勝心；三學勝慧。如說：戒生上三昧　三昧生智慧　智散諸煩
惱　如風吹浮雲。」
<bf>《大正藏》</bf>二六‧九二中
故<bf>《月燈三昧經》</bf>云：「無物能將此定來，必由淨戒之所起。」
<bf>《大正藏》</bf>十五‧五五三上
　　⿴口劄：所謂學勝戒定慧者，謂出世正道，增上勝法也。心即定也。
略釋師資名義（291）
<bf>《資持》</bf>師資篇云：「師道多種，今局二位：一、得戒和尚；二、依止阿闍梨。阿闍梨者，剃度受十戒名出家阿闍
梨，受具戒羯磨阿闍梨，教授威儀者名教授阿闍梨，從受經律論名受經阿闍梨，並一席之師。
<bf>《大正藏》</bf>四○‧二二七上
資者，取也。即目弟子，取學於師，和尚阿闍梨。<bf>《善見》</bf>云：「無罪（令無所犯故）、見罪訶責是名我師。共於善
法教授令知故（共於者，兼彼和尚故），是我阿闍梨。和尚者，知有罪、知無罪，是名和尚。」<bf>《明了論》</bf>云：「優
波陀訶，此云依學。依此人學戒定慧，即和尚也。相傳和尚為力生（道力由生）。阿闍梨為正行（糾正弟子能行）。弟子者，學在師後，
名之為弟，解從師生，名之為子．資名中，以師望弟，猶弟猶子，以資望師，猶父猶兄。」
　　⿴口劄：此文，師資秉承，以佛為師，以誦戒者為資。乘承者，謂稟受佛戒，奉繼傳授。<bf>《戒疏》</bf>曰。引佛成證
承傳勸聽。
不修禪誦非比丘（292）
<bf>《正法念處經》</bf>云：「偈云：
<pb n="65"/>
若無讀誦心　無禪無漏盡　雖有比丘形　如是非比丘
寧食毒蟲蛇　及以烊銅等　終不毀破戒　而受僧飲食」
<bf>《大正藏》</bf>十七‧十九下
<h3>乙二、尼眾須知</h3>
佛不聽女人出家本意
<bf>《大愛道比丘尼經》</bf>云：「爾時佛便授大愛道裘曇彌大具足戒，為比丘尼奉行法律，遂得應真道。且生死本際，所
見已諦。眼能徹視，耳能通聽，鼻能禪息，心知他人意所念，身能飛行。然後大愛道比丘尼與諸長老比丘尼。俱行詣佛所，對賢者阿難而
問言：『阿難！是諸長老比丘尼，受大戒皆已久矣，勤修梵行，且已見諦。云何阿難！甫當使我為新受戒幼少比丘作禮也？』（293）
阿難言：『小住，且持！須我問之。』須臾阿難即入，稽首佛足下，白佛言：『大愛道比丘尼言：是諸長老比丘尼皆久修梵行，且已見諦
，云何甫使當為新受大戒幼少比丘作禮也？』佛言：『止！止！阿難，當慎此言，勿得說是，汝所知何以薄少也。汝當未知一，焉能知二
？汝所知似不如我知諦耶！若使女人不於我道作沙門者，外道諸梵志及諸居士，皆當以衣被用持布施，以頭腦著地，求哀於諸沙門。當言
：賢者有淨戒志，願以足行此衣上，令我長夜得其福德。不可稱量皆從心計，如其所願皆得其證。若使女人不於我道作沙門者，天下人民
皆當解髮布地，以頭腦著地，求哀於諸沙門，皆言：賢者有淨戒聞慧之行，願以足行此髮上，令我長夜身得安隱，福德無量。若使女人不
於我道作沙門者，天下人民當豫具衣被、飯食、床臥具，病瘦因緣，醫藥賑給，願諸沙門當自來取之，使我國土人民無啼哭者。若使女人
不於我道作沙門者，下天人民奉事諸沙門，當如事日月，當如事天神，過喻於外道異學者上；沙門亦清淨不可沾污，如摩尼珠。若國土中
有沙門者，國中常安隱，勝於餘國土。若使女人，不於我道作沙門者，佛之正法當位千歲興盛流布，歸留一切悉蒙得度。今以女人，在我
法中為沙門故，當除減五百歲，正法消（294）衰微。』
<bf>《大正藏》</bf>二四‧九四九上
當持戒隨願往生
<bf>《月燈三昧經》</bf>云：「寧當捨棄自身命　終不毀犯如來教　於戒護持到彼岸　隨其所願悉往生」<bf>《大正藏》
</bf>十五‧五六三下
八種比丘尼
<bf>《戒疏》</bf>云：「名字比丘尼、相似比丘尼、自稱比丘尼、乞求比丘尼、著割截比丘尼、破結使比丘尼、善來比丘尼、
受大戒白四羯磨如法成就得處所比丘尼。」
<bf>《卍續藏經》</bf>六二‧三四上
<bf>《戒疏》</bf>云：「言名字比丘尼者，<bf>《善見》</bf>云：『此是總名，通邪正及未具也。如請比丘尼，以
設檀會，沙彌尼未具，入比丘尼數，是名字比丘尼也。又如<bf>《涅槃》</bf>，雖未受十戒，亦得受請，故知通名。」
（摘錄）<bf>《卍續藏經》</bf>六二‧二六○上
牒文略釋（295）
<bf>《戒疏》</bf>云：「若受大戒（簡沙彌尼也。）白四如法者（羯磨成就緣也。言白四者，簡非羯磨受者；即如破結善來之
徒也。言如法者，除七非法，成前如相也。）得處所者（僧數滿足，結界成就緣也。）住比丘尼法者（簡定俗人外道也。或雖比丘尼心住
無記，病緣等障不守本性者，則不住比丘尼法也。）是比丘尼義者（則是戒本犯法犯行比丘尼義也。）<bf>《卍續藏經》</bf>
六二‧二六○下
七非相
一、非法、非毘尼。
二、非法別眾。
三、非法和合眾。
四、如法別眾。
五、法相似別眾。
（296）六、法相似和合眾。
七、訶不止。
比丘尼名義
梵語比丘尼，此云除饉。經云：「凡夫貪染六塵如飢人食飯，不知厭足。今出家斷貪，除六情之飢饉，故云除饉。」

<img n="V\V088.png"/>
授比丘尼戒法
八敬比丘尼　如來成道十四年，姨母愛道求出家，佛不許度。以正法千年，若度減半故不聽之。阿難三請，佛令傳八敬法向說，若能盡形
行者聽其出家。大愛道云：頂戴持，即得具足戒也。<bf>《大正藏》</bf>四○‧四二五中
<pb n="66"/>
（298）
　　一者、百歲比丘尼見初受戒比丘，當起迎逆。（禮拜問訊，請令坐。）
　　二者、比丘尼不得罵謗比丘。
　　三者、不得舉比丘罪，說其過失，比丘得說尼過。
　　四者、式叉摩那已學於戒，應從眾僧，求受大戒。
　五者、尼犯僧殘，應半月在二部僧行中行摩那埵。（尼無波利婆沙，
　　　　　摩那埵改為半月。制在二部僧中行，各滿四人已上，請大僧應
　　　　　耆年解律，安置尼寺別院。大僧自結大界懺尼懺竟解之。每日
　　　　　至二部僧中作白，客僧尼來寺時亦爾，並奪三十五事折伏之。
八敬　　　半月如法行己，應與出罪，僧尼各二十人，不得減少。道宣云
　　　　　：道風漸替，知犯不知有悔，縱有懺心，集僧難得。是知唐時
　　　　　已不行此法矣。）
　　六者、尼半月內，當於僧中求教授人。（諸說戒法篇。尼差人請教授
　　　　　法，及教誡尼法中，略明教誡法。道宣云：此世中多有行前略
　　　　法，良由廣德難具。）
　七者、不應在無比丘處夏安居。（去比丘住處半由旬內，得安居。過
　　　　　者不得常至僧中，諮求教誨。）
　八者、夏訖，當詣僧中求自恣人。（諸自恣法篇。尼差人自恣法中略
　　　　　明。靈芝云：今時尼法節制不行，幸而聞之，無復見矣。）
（299）<bf>《事鈔》</bf>云：「次明諸要行，勿過八敬。<bf>《善見》</bf>。佛初不度女人出家，為滅正法五
百年。後為說八敬，聽出家。依教行故，還得千年。今時不行隨處滅法，故須勵意。」<bf>《大正藏》</bf>四○‧一五四下
<bf>《資持》</bf>云：「初制禮敬，二三制犯上，餘五並制依訓。一二四六七八並墮，三五皆吉。」（摘錄）<bf>《大正
藏》</bf>四○‧四二五中
此八敬應尊重恭敬讚歎，盡形壽不應違。
<bf>《資持》</bf>鈔記云：「教尼須具十德：一具持戒行，二多聞，三誦二部戒本利，四決斷無疑，五善能說法，六族姓出家
，七顏貌端正，八堪為尼說法，令尼歡喜，九非為佛出家被三法衣而犯重法，十二十夏若過。（第八第十唯局教尼，名別德，餘名通德。
）<bf>《大正藏》</bf>四○‧二三六上
和尚尼須知
<bf>《事鈔》</bf>云：「<bf>《僧祇》</bf>云：『和尚尼欲授弟子具戒，應先求善比丘，不得臨時選眾，若不可得
者，當求半許。若過半而作法（下犯重者秉法，自餘可可足數。）<bf>《四分》</bf>云：『受戒已，不得輒離和尚。』<bf>
《五分》</bf>云：『當六（300）年依承和尚，餘有師徒教授，報恩供養，訶責治罰，應如上卷師資相攝中。』」
<bf>《大正藏》</bf>四○‧一五四下
<bf>《資持》</bf>釋云：『僧祇次明受具。當求半許者，據本僧尼各須十人，準邊方開但五人耳。過半者極至十也。注中以犯
殘已下，應足生善門事，故唯簡犯重，恐其求備，法事難成，但選秉法之人，餘人但不犯重，不必具美，故云可可。此據無人，有則須擇
。<bf>《四分》</bf>下三制依師，本律不限年數。故引<bf>《五分》</bf>決之，餘下指略。』<bf>《大正藏》
</bf>四○‧四二五中
正明受尼具戒
<bf>《業疏》</bf>云：「六法女中，若全不受，若受有缺或年不滿，諸同一科，還同不受，不合進具。闕尼一位，何有沙彌尼
，徑受具也。」
<bf>《濟緣》</bf>釋云：『次科，簡非，正明中，初列非。受有缺者，即缺行也，諸下總判。無沙彌尼受具之理，故例判不成
。』
<pb n="67"/>
（摘錄）<bf>《卍續藏經》</bf>六四‧四五○上
授尼眾戒僧尼各自結界（301）
<bf>《業疏》</bf>云：「若不能結界，二眾不滿，中容非別，眾用結分，若不約之，雖來無用，受定難剋。寧可本法不成，事
通得不，必若僧法有缺，定判虛行一世，又須誡之。」（摘錄）<bf>《卍續藏經》</bf>六四‧四五四上
<bf>《濟緣》</bf>釋云：「謂若無界限，不知和別，則無僧用。（謂僧尼不結戒場及大界，與他寺舍同一界，別眾。羯磨虛設
，授戒法不成，令受者一生空過。此唯論授尼具戒。）」<bf>《卍續藏經》</bf>六四‧四五四下
斥授戒非法
<bf>《尼眾別行篇》</bf>云：「有人就尼寺與授者，不成。<bf>《薩婆多》</bf>師資傅云：非法不成如端正尼難緣
，尚自遣信，此無難緣，縱有不合。」
<bf>《大正藏》</bf>四○‧一五二上
　　⿴口劄：以尼戒本及八敬法，皆云往大僧中受具足戒。法雲東山等尼寺，行授受尼具戒，非法不成，誰負此重責。
引文斥非法（302）
明僧尼數量者，有人作本法已。將二三尼，將本法尼往僧中而受者。若依律本比丘尼僧，應將受戒者，至大僧中，乃至文云：二部僧具足
滿，故知僧尼二十人也。<bf>《僧祇》</bf>云：「尼受戒法，名二十眾，既有定數，前行非法。」
<bf>《大正藏》</bf>四○‧一五二中
引文示正儀
<bf>《五分》</bf>明文云：「彼和尚阿闍黎復集十尼僧，往比丘僧中，在羯磨師前小遠兩膝著地、乞戒。」<bf>《大正藏
》</bf>四○‧一五二中
俱結戒場大界
明尼須結界。有人不立此法，然此一法二眾同秉，各有別眾，非界無以攝人，非界無以羯磨，若不信須結，但僧獨作應成，事則不爾，故
知須結，審委無疑。
請羯磨闍梨師（303）
入戒法中，先須請戒師，律無正文，準前須請，以外受法問難戒體隨相，一一準僧中行之。
初明請師，此尼受法，尼為和尚，尼中教授，及至僧中唯須羯磨，故單請戒師耳。以下次指餘法。
學法女者
<bf>《羯磨⿴口註》</bf>云：「佛言、與二歲羯磨，可知有無，然六法淨心，二歲淨身。」<bf>《業疏》</bf>云：
「二淨身者。由曾出適言歸事人，後喪從道，懷胎受戒，誕有懷挾，譏過由生。故限二年可知染淨。是知學法為淨心，文列盡形者是也。
約制有期，為淨胎本。文列二歲者是也。」<bf>《卍續藏經》</bf>六四‧四五○上
<h2>甲六、大乘不共章（304）</h2>
<h3>乙一、梵網經菩薩戒本注疏彙鈔</h3>
略釋題目
梵網經盧舍那佛說菩薩十重四十八輕戒。梵網經，是一部之通名。盧舍那佛說菩薩十重四十八輕戒，乃是品內之別目。
<bf>《法藏戒疏》</bf>云：「梵者，此云極淨。約戒有二：一者約位。在家所持，不名為梵；出家五眾，方名為梵。二者約實
法。聲聞小乘戒，不防意惡，不名真梵；諸菩薩大乘三聚戒，通防三業，名為實梵。
網者，以喻菩薩戒相塵沙。微細差別，交雜出沒，屈曲難知，猶如網孔也。」
（305）（摘錄）<bf>《大正藏》</bf>四○‧六○四中
<bf>《梵網玄義》</bf>云：「經者，梵語修多羅。此云契經。上契諸佛之理，下契眾生之機。又貫攝二義，訓法、訓常義。」
<bf>《蕅益大師全集》</bf>十一‧七○九○
盧舍那者，<bf>《寶梁經》</bf>翻為淨滿。以諸患都盡，故曰為淨；眾德悉圓，故名為滿。又梵本言，毘盧遮那，此云光明遍
照；智照法界，身應大機。佛者，梵語佛陀，此云覺者；具覺察及覺悟二義故。一、覺察者對煩惱障。四住如賊，唯聖覺知；二、覺悟者
對所知障。無明如睡，唯佛獨悟。無明大二：一者迷事無明，善話三趣。二者迷理無明，覺法實性。通而獨悟，並名為覺。釋佛為二：初
翻名，具下次釋義。覺察煩惱障中，總為見思。三界見惑粗故易斷，合為一住。三界思惑難破，離之為三，故為四住。此障凡夫不覺，二
乘同斷。覺悟義中，無明一住，通號無明，別分事理。初、迷事者，障俗諦故。世出世法，唯佛通達，名如量智。開覺一切眾生，故云三
趣－謂人、非人、畜，總收六道，並是所覺，此謂覺他。二、迷理無明，障真諦故。法性真理，唯佛盡證，境智相冥，名如理智，此即自
覺。然此二覺，二乘不覺，菩薩分覺。後二句總結，通而獨悟，唯局果人，此即覺行滿足也。」
說者，四辯宣揚，名之為說。<bf>《法藏戒疏》</bf>云：「圓音應機，演茲妙理。」<bf>《太
<pb n="68"/>
賢古迹》</bf>云：「圓音巧應生解。」<bf>《大正藏》</bf>四○、六九○中
（306）菩薩者，<bf>《教乘法數》</bf>云：「菩薩三大願行利生。此三大故，故名摩訶菩提薩埵。又菩薩，顯受持戒之人
。十重等標所持之法。」

<img n="V\V089.png"/>
十重四十八輕者，梵網經律藏，一百二十卷，六十一品。此是第十菩薩心地品中下卷，總明重輕戒相。上卷明三十心十地，賢聖菩薩進趣
佛果，皆以此重輕戒法為根本。
明戒體
明大乘菩薩無作戒體有三：初、能受心，即得戒之本。二、所緣境，即發戒之處。三、所發業，即無作戒體。
初、能受心者：即大菩提心慈悲誓願。所謂斷惡、修善、度生，三誓攝一切願，無不具足。如普賢十大願，藥師十二願，彌陀四十八願，
皆即本時戒體矣。<bf>《行願品》</bf>云：「諸佛如來，皆以大悲心為體故。」<bf>《大正藏》</bf>十‧八四六上

（307）<bf>《觀經》</bf>云：「佛心者，大慈悲是。」若無誓願，即不發戒，則無體也。
<bf>《大正藏》</bf>十二‧三四三下
二、所緣境：即法界眾生依正等法，戒依境制，體從境發。境既無量，體亦無邊。<bf>《行願品》</bf>云：「因於眾生，得成
阿耨菩提，是故菩提屬於眾生。若無眾生，一切菩薩，終不能成無上正覺。」<bf>《大正藏》</bf>十‧八四六上
<bf>《淨行品》</bf>云：「若諸菩薩，善用其心，即獲一切勝妙功德。」經中自問，云何用心。乃列一百四十一種當願眾生。
即知一切眾生，是諸菩薩因得果德，所出生處。若非眾生，戒則不發，何有體耶。<bf>《大正藏》</bf>十‧六九下
三、所發業：由菩提心緣眾生境。起大誓願，剋志要期，攬法歸心，心與法合，發生無作，成善功德，為佛種子。由種熏心，大有力用，
能起後習。直至成佛，究竟果滿，百福莊嚴，戒種妙用，由茲為始。「經云：知法常無性，佛種從緣起。」論云：「三十二相，無差別因
，皆由持戒而得，即斯謂也。」故<bf>《南山》</bf>云：「以此要期之心，與彼妙法相應。於彼法上有緣起之義，納領在心，
名為戒體是也。」或云：「眾生本有佛性，即菩薩戒體。今謂不然，（308）本有之性，蠕動翾飛，一切皆具。菩薩戒體，受者方有，
不受則無。此則因緣構造修起之法。性雖本有，非修不發。如摩尼珠，具足眾寶，不假眾緣，終不出現。<bf>《天台疏》</bf>
云：「不起而已，起則性無作假色也。」<bf>《南山》</bf>云：「熏本藏識，成善種子，此為戒體。<bf>《天台》</bf>
性之一字，即能起因，無作假色，即所發體。<bf>《南山》</bf>云：「藏識，即所依處；善種子，即能依體。能起所依，
是本有之性。所發能依，即今受之體。若此出體，文據極明。能所歷然，體性不濫。則受納無疑，修持有託。此謂戒體也。」
<bf>《弘一大師法集》</bf>二‧六六四
<bf>《瓔珞經》</bf>云：「一切凡聖戒，盡以心為體。心無量故，戒亦無量（別無戒體）。」<bf>《智者戒疏》</bf>
云：「地持戒品云：『下輭心犯後四重，不失律儀。增上心犯，則失律儀。若不退菩提心，不增上心犯，不失律儀。若無無作，何得言
失。』又念戒中云：『雖無形色，而可護持。雖無觸對，善修方便，可令具足。』」
<bf>《大正藏》</bf>四○‧五六六上
料簡（309）
<bf>《智者戒疏》</bf>云：「受菩薩戒，得戒因緣有三：一、須信心，二、無三障，三、人法為緣。」
初、信心者：依三藏門，略舉三種。信因果，善惡必有所招。信觀諦得道，我能觀諦，必得聖道。信有戒，是觀諦入道初門。依方
等戒，故宜備此三信。復加三種：信自他心識，皆有佛性。信勤行勝善，必能得果。信所得果，常樂我淨。
次、無三障者：眾生障礙乃有三種。煩惱常有，故不說障。業障──乃有輕重，重業障戒。妨因之義，謂七逆十重。現身有此，是則為障
。前身非復可知，隔生事遠。七逆，一云懺滅非障，二云犯一悔與不悔，悉皆是障。十重不悔悉障，悔已悉非障。報障者，地獄餓鬼二道
，重苦自隔，從多例判不說為因。非人畜生，但能解語，皆得受戒。非人是鬼神修羅，龍是畜生。人中男女黃門二根。天從六欲天上至十
八梵，皆說為因。四空處既能聽法，亦應得戒。但業報虛妙，故略不說。非想倒執，脫若迴心慕善，亦能得戒。（310）經說：『三途
長壽天，邊地為難地，據不能修道義耳。』
三、人法為緣者：初人緣三種得菩薩戒。、諸佛，、聖人，、凡師。
諸佛有二：(1)真佛，如妙海王子，從盧舍那佛受菩薩戒。(2)像佛，金銅泥木等，千里內無師，許求得好相，自誓受也。舍利髮
爪缽杖牙齒，皆起重敬，盡可為緣，而舍利真偽難知，或是小聖敬重如佛，便可憑對。次大乘經卷，千里無師，許對佛像；千里無像，許
對經卷亦得為緣。大乘經典所在，如佛塔無異也。
聖人亦二：(1)真聖，(2)像聖。真者，謂十地等大士；對此為緣，故宜發戒。像聖者，謂金銅等，作菩薩像。此經亦云：『於佛
菩薩像前，自誓受戒，恐單菩薩像，則成遊漫；如凡夫發心是菩薩，作此人像不能發戒。言佛菩薩者，是佛邊，
有菩薩像。』<bf>《地持》</bf>但言佛像，不道菩薩。』
凡師者：有內凡外凡，並是真人為緣，不許形像。經中稱為智者。人數多少，<bf>《地持》</bf><bf>《瓔珞》</bf>
並止一師，<bf>《梵網》</bf>受法亦止一師。下制戒中道和尚阿闍黎，亦不見請和尚法。（略錄義疏）有言和尚者，諸佛為
和尚。文又云：（311）『二師應問言：汝有七遮罪不？似非指佛。雖有現前智者，猶應共在佛像前，若經卷前，助為發起。若有智者
無經像，不應得戒。』
次論德業：『(1)持戒，(2)具二十臘，(3)解律藏，(4)通禪思，(5)慧藏窮玄。』<bf>《地持》</bf>云：『必
須戒德嚴明，善解三藏，堪能發彼敬心，方可從受。不爾得罪也。』」
（摘錄）<bf>《大正藏》</bf>四○‧五六七中
一師授大乘戒
菩薩戒與咸疏⿴口註云：「疏據<bf>《瓔珞》</bf>、<bf>《地持》</bf>、<bf>《梵網》</bf>本，止云一
師。如引妙海王子從舍那受戒，釋迦從盧舍那所受誦，次傳阿逸多，如是二十餘菩薩相付，至鳩摩羅什傳來，亦一師授。如曇無讖授道進
，進授道朗，亦各一師，如何通二？然則戒經教請二師者，今為點出。夫言師者，有教授師、和尚、羯磨阿闍黎，此為三師。欲受戒人，
先當請和尚及羯磨阿闍黎，平時之間，預為詔導，不得作重罪。常從師法，為受戒緣。殆乎正受戒法，即應就教授師以得戒也。如<bf>
《普賢觀經》</bf>云：教請五師者，彼經是自誓受戒。又云：有言一師授菩薩戒，以一人能辦眾事。三師授戒者，令受戒人生殷
重心（312）故。」
<bf>《靈峰宗論》</bf>云：「問：<bf>《梵網》</bf>有見上座和尚、阿闍黎，及請二師之文。又五逆，加弒二師成
七。今授師戒何止一師？答：<bf>《瓔珞》</bf><bf>《地持》</bf>並止一師。又<bf>《梵網》</bf>受法
，傳自什師，載於義疏，亦止一師。其請二師，是請佛菩薩。所云：應如法供養二師及弒二師成逆，則指比丘戒等二師。」
<pb n="69"/>
<bf>《蕅益大師全集》</bf>十六‧一○六四三
梵網經合⿴口註五重玄義
名、以法為名。
體、以諸佛本源心地為體。
宗、以佛性因果為宗。
用、以捨凡入聖為用。
教、以一日高照，乳純，別、圓為教相。
本源心地，法界，同體異名。大乘經皆以實相為體，亦本源異名。實相者，以其離一切相，即一切法；超諸戲論，不可破壞。無相不相，
名為實相。（313）以其萬法之所從出，萬法之所歸趣，故名法界。以其在凡不減，在聖不增，迷悟宛然，體性常住，故名諸佛本源心
地。或名中道第一義諦等。<bf>《智顗義疏》</bf>云：「無作戒為體者，此以諸佛本源心地為體。大師義疏五重玄義中，第二
以無作戒為體。以大師但疏重輕戒相，以便行持，僅列三重。蓋戒法惟貴專修，故理體且置不辨。若辨理體，則自性清淨，無持犯得失。
於弘宣戒法，亦非所急。故獨明無作戒體，用彰修證之初門。能如實修，自能合性。於二重唯名出體，乃是戒之當體。非所依體。以理體
屬性，戒體屬修。理體五重中屬體，戒體五重中屬修。
<bf>《蕅益大師全集》</bf>十一‧七一二三
佛制半月誦菩薩戒
<bf>《義寂戒疏》</bf>云：「佛告諸佛弟子言：有十重波羅提木叉，若受菩薩戒，不誦此戒者，非菩薩，非佛種子；我亦如是
誦。一切菩薩已學，一切菩薩當學，一切菩薩今學。已略說菩薩波羅提木叉相貌，應當學，敬心奉持。」
<bf>《大正藏》</bf>四○‧六六三中
<bf>《智顗義疏》</bf>云：「初總標中，若受菩薩戒下揀非，我亦如是誦下顯是。（314）亦名舉果勸因，一切菩薩下經明
三世，意令思齊以勸受者。略說木叉，即頓戒之相貌。偈歎戒體，豈逾斯矣！勸應當學，敬心奉持！」
<bf>《梵網合⿴口註》</bf>云：「十重名波羅提木叉者，犯之則永棄佛海，持之則保取解脫也。既受須誦，誦則知持知犯，知
輕知重，知善護持；不誦則日就遺忘，現在失菩薩之位，將來失成佛之種，甚明其不可不通也。相貌者，戒雖無形，繇持犯而表示。廣則
十重四十八輕，略說即孝順，若不敬心奉持，便非孝順矣！
<bf>《蕅益大師全集》</bf>十一‧七三四○
<bf>《與咸疏⿴口註》</bf>云：「今於十前採聚眾釋，聊示大旨。所以重中談此十者：一者由三毒所生，二者制三業所起，三
者約三聚所攝。初意者一切罪犯莫不皆由三毒因生。此十重者如半偈云：殺盜婬妄酒說毀慳瞋謗。應約橫豎以明其相，橫則一一皆具三，
只如殺，或因貪殺或因瞋癡殺，既如此餘九例然。豎則以十配對三毒，以辨其相。於中貪心造婬盜慳三種之過。夫言貪者，乃有二種：一
者貪色，二者貪財。貪色則犯婬，故制婬戒。貪則者二：一者自己之財，二者他人之財：貪已財慳而不施，則制慳戒，貪他人財不與而取
，則制盜戒。亦云財有已、未：已得之財，貪惜不施則慳；未得之財，貪而取（315）之則盜；故此二種從貪毒起。所以色唯一而財分
二者，財有求取、有施與，不與取之成盜，不施成慳。色唯取而無與，故只一義也。瞋心所起亦有三種：謂殺毀瞋。此約瞋法在三業，瞋
之在身則殺戮，瞋之在口則毀罵，瞋之在心則恚怒，故此三種從瞋毒造。癡亦有三：謂酒妄謗，夫言癡者，有因有果。酒是癡因，妄謗是
果。蓋因飲酒起無明業，此亦多種，今云妄謗最屬愚癡。所以分二者，有自他故，以致無德，妄稱已德，即非聖為聖。他三寶之境，堪為
福田，謗言毀之，聖說非聖，故分二種。說過一戒乃通三毒，由茲防制三毒所起相貌唯十，故成十重也。」
次三業所起者，殺盜婬酒，由身業起。故<bf>《智論》</bf>云：酒及前三俱屬身戒。此約四義分別，一約自他，殺盜婬屬自害
，酤酒屬害他，以他飲酒能起大罪故。二約依正，盜即依報，殺婬正報。酒通依正，沽為他物屬依，飲昏自性屬正。三約違順，殺盜屬違
情，婬屬順情，酒通違順，恣迷快意屬順，取其價值屬違。四約因果，殺盜乃取財斷命苦果中極故俱成重。婬酒順迷，種苦因極，故亦成
重。故古德云：「婬為生死本，酒為過患源。」又妄說毀謗，此四從口業起，即四種語，一、妄語，二、離間語，以說過令他心離故。（
316）三、綺語，以讚毀無義故。四、惡言毀讟故。又慳瞋二戒從意業，起即貪瞋二心也。所以不言癡者、癡偏諸戒故。三約三聚攝者
，若從勝為論，此十皆是制止三業身口意中不作諸惡，悉是律儀戒。若從通論皆具三聚。此十一一不犯律儀戒也。修彼對治十惡之法，攝
善法也。經論中有十善行，即十種戒。謂一、慈悲行（不殺）二、少欲行（不盜）三、淨梵行（不婬）四、諦語行（不妄）五、施明慧行
（不酒）六、護法行（不說）七、忍惡推善行（不毀）八、財法俱施行（不慳）九、忍辱行（不瞋）十、讚三寶行（不謗）此十悉屬善法
戒也。若以此教他令他獲利，即攝眾生戒也。故此十戒皆具三聚。（摘錄）<bf>《大正藏》</bf>四○‧六○八中
大乘戒受羯磨法
一、授菩薩羯磨文。於<bf>《顏伽大藏經》</bf>（列帙第二冊一卷）彌勒菩薩說。唐玄奘
譯。
二、<bf>《瑜伽師地論》</bf>百卷。第四十卷第十品菩薩戒法。授戒羯磨文。彌勒菩薩說
，唐玄奘譯。（317）
三、<bf>《菩薩地持經》</bf>卷（十卷）卷四、五菩薩地持方便處戒品第十。授戒羯磨文
。（彌勒菩薩說、唐玄奘譯）以<bf>《梵網經》</bf>一品無授戒羯磨文故。
四、<bf>《瓔珞經》</bf>下卷授大乘羯磨法。
五、<bf>《菩薩善戒經》</bf>一卷。優婆離問菩薩受戒法。是專為出家菩薩授戒法。
持戒述意緣
<bf>《諸經要集》</bf>云：「竊聞戒是人師，道俗咸奉。心為業主，凡聖俱制。良由三寶所資，四生同潤。故經曰：正法住正
法滅，意在茲乎。是以持戒為德，顯自大經。性善可崇，明乎大論。或復方之日月，譬若寶珠。越度大海。號曰牢船。生長善芽，又稱平
地。是以菩薩稟受，微塵不缺。羅漢護戒，纖芥無犯。寧當抱渴而死，不飲水蟲。寧可被繫而終，無傷草葉。」<bf>《大正藏》</bf>
五四‧九三下
戒如大明燈者（<bf>《羅索經》</bf>云：持法者，能蠲除諸暗障。長夜者，生死也。遠曠名長，無解白照稱夜。今以戒消滅無
明生死，如世燈能破宅暗也。）
戒如真寶鏡者（寶鏡、方命論云：心徹寶鏡。⿴口註曰：夫心以鑑物，庶品（318）不遺，洞徹幽明，同乎寶鏡。以戒照鑑善惡持犯之
法，能出生權實二智。與寶鏡無別。）
<pb n="70"/>
戒如摩尼珠者（此云如意珠，能雨諸寶樂具。濟世人貧窮。戒能出定慧，濟菩薩法財，不具之缺乏也。與摩尼如意寶珠無殊也。）
菩薩守持十種清淨
<bf>《彌勒菩薩所問經論》</bf>云：「無盡意言：『唯舍利弗菩薩戒眾六十六事清淨。一者於他眾生不起惱害；二者於他財物
不生竊盜；三者於他婦女終不邪視；四者於諸眾生無有欺誑；五者初不兩舌於自眷屬知止足故；六者無有惡口忍粗獷故。七者無有綺語常
善說故；八者於他樂事不貪嫉故；九者初無瞋恚忍惡言故；十者正見不邪賤餘道故。』」<bf>《大正藏》</bf>二六‧二四八中

不為世俗八風所動
<bf>《沙論》</bf>云：「捨世間樂出魔境界，利譽稱樂，不以為喜；衰毀譏苦，不以為憂。」<bf>《大正藏》</bf>
二六‧五五上
修功得果之事（319）
<bf>《菩薩行五十緣身經》</bf>云：「菩薩世世為人說經法，不從有所希望，趣使得安隱而已，用是故，佛說經時，人聞無有
厭飽者。菩薩世世不說人惡，有惡者，亦不為他人說，用是故，塵垢不著佛身。菩薩世世見他端正婦女，不持婬意向之，用是故，佛身顏
色殊好無比，人有見者莫不歡喜。菩薩世世見人，有瞋恚意向菩薩，常以善意持之，用是故，佛行道時足下有蟲蟻，無不得安隱者。佛威
神巍巍迺如是。」（摘錄）<bf>《大正藏》</bf>十七‧七七三中
惡中有善利不結罪
<bf>《止觀輔行決》</bf>云：「王白佛言：『夫人持五戒，月行六齋。一日之內五戒之中，犯酒妄二戒；八戒之中犯於五戒：
謂過中食、服華香、作娼妓、高廣牀、飲酒、妄語。破戒之罪重耶？輕耶？』佛言：『如是犯者得大功德！何以故？為利益故！此約亡犯
濟物，菩薩利他，乃得名為惡中有善。故云唯酒唯戒，欲從斯例善自斟量，若順貪心，終非持戒之相。』」
（320）（摘錄）<bf>《佛教大藏經》</bf>六八‧九四七
見十法入不思議解脫
<bf>《法海》</bf>云：「<bf>《入不思議解脫境界普賢行願品》</bf>云：『牛飲水成乳，蛇飲水成毒。智學成菩提
，愚學為生死。如是不了知，斯由少學過，是故我國人，多聞無厭怠。』
又云：『菩薩不但以聞思慧解，而能證入一切法門。具足十法，得此解脫。一者遠離諸不善法；二者不違如來制戒；三者遠離一切慳嫉；
四者供養一切如來；五者勤修一切福業；六者具足智慧；七者具足方便；八者具足大願；九者具足厭離；十者具足精進。』」<bf>《
蕅益大師全集》</bf>三‧一九五五
聲聞菩薩戒
龍樹於<bf>《智論》</bf>中，亦云：「大迦葉與阿難。在香山撰集三藏為聲聞藏。文殊與阿難，集摩訶衍經，為菩薩藏。」<bf>
《涅槃》</bf>亦云：「十一部經為二乘所持，方等部為菩薩所持。是以依按經論，略唯二種，聲聞藏及菩薩藏也。」
（321）然教必對人，人別各二。聲聞藏中，有決定聲聞及退菩提心聲聞。菩薩藏中有頓悟大士，有漸入菩薩。
聲聞藏中二種聲聞
聲聞藏中決定聲聞者，久習別異善根，小心狹劣，成就小性，一向樂小，佛為說小，畢竟作證，不能趣大。言退菩提心聲聞者，是人嘗於
先佛及諸菩薩所，發菩提心；但經生歷恐，忘失本念，遂生小心，志願於小。佛為說小，終令趣大。然決定聲聞，一向住小；退菩提心聲
聞，後能趣大。雖有去有住，而受小時一，故對此二人所說，為聲聞藏。
菩薩藏中二種菩薩
菩薩藏戒中有能頓悟者，如<bf>《華嚴經》</bf>所為眾生，不由小來，一往入大，故名為頓。從漸入者，即向退菩提心聲聞，
後能入大，大從小來，故稱為漸。雖有頓漸不同，然受大處一，故對此二人所說，為菩薩藏也。然此二藏，隨所為，隨所說，聲聞藏中，
有菩薩為影響。然非所為，不可從菩薩，名作大（322）乘經。菩薩藏中，亦有聲聞人，非正所為宗。不說聲聞法，不可名為小乘法。
擬人定法，各自不同，是以要而攝之，略唯一也。
有情世具五濁
<bf>《菩薩善戒經》</bf>云：「云何名為菩薩知世？世有二種：一者眾生世。二者器世。菩薩摩訶薩觀眾生世。是故經說，世
間苦行受於生死，不知生死不得解脫。如來善知眾生世間，是故經說，眾生有五濁：一者命濁。二者眾生濁。三者煩惱濁。四者見濁。五
者濁。如今人壽不滿百年，是名命濁。如今眾生不能孝養父母師長和上沙門、婆羅門等，不隨義行，不畏現在及未來世，不樂惠施，不
喜福德，不樂受齋持戒精進，是名眾生濁。如今眾生因煩惱故，殺害父母，於母姊妹及餘親屬強作非法；為與眾生作惡因緣，受畜弓箭刀
杖矛槊；多有眾生妄語、兩舌、惡口，無義語，有如是等無量諸惡，不善煩惱起時，是名煩惱濁。如今眾生非法見法，法見非法；非法說
法，法說非法，以見說故破壞正法增長邪法，無量眾生修集邪見，是名見濁。如惡時惡眾生有三種內惡起：一者飢饉內，二者疫病內
，三者刀兵內，是（323）名濁。是名菩薩知眾生世間。」
<bf>《大正藏》</bf>三○‧九九四上
真出家菩薩
<bf>《菩薩善戒經》</bf>云：「入出家者，親近善友諸佛菩薩信心得生，得信心故捨離世法，受持修行出世之法。出世法者謂
菩薩戒。若不能受名字沙門不名出家。斷欲法故乃名出家，不受如是菩薩戒者，不名畢竟永斷欲法。斷一切愛名為出家。受畢竟樂名為出
家。樂易行道名為出家。增長佛法名為出家。樂持禁戒名為出家。
是名入出家。」<bf>《大正藏》</bf>三○‧九七四中
菩薩當修四捨離
<bf>《護國菩薩經》</bf>云：「有四種法應當棄捨：一者菩薩棄捨居家。二者既出家已，不貪利養。三者應離諸檀越。四者不
惜身命。是為四法，應當捨棄。」
<bf>《大正藏》</bf>十一‧四五九下
毀他戒開緣具說（324）
<pb n="71"/>

<img n="V\V090.png"/>
菩薩安住諸功德法
<bf>《佛說象腋經》</bf>云：「佛告文殊師利：『菩薩成就六法者，得具安住諸功德法。何等為六？文殊師利！是菩薩施能一
切捨，不見自己，離慳垢行；安住於戒，不見我能離破戒業；成就忍辱，不見我能離瞋恚行；有於精進非身心進；知入一切禪定解脫三昧
方便，亦不自念；成就一心有慧行明了，亦不自見解脫一切諸道。文殊師利！菩薩成就如是六法，善能安住一切功德。』」
<bf>《大正藏》</bf>十七‧七八二下
藏通二教菩薩六度（325）
<bf>《法華文句記》</bf>云：「第一云：佛告思益梵天，能教眾生一切智心，是名布施。不捨菩提心，名持戒。不見心相生滅
，名忍。求心不可得，名進。除身心粗，名禪。離諸戲論，名慧。豈非三藏六度耶？第二云：我說布施名為涅槃，入諸法實相故。持戒是
涅槃，不作不起故。忍是涅槃念念滅故。進是涅槃，無所取故。禪是涅槃，不貪著故。慧是涅槃，不得相故。又云：布施平等即薩婆若…
…乃至般若即薩婆若。又云：布施不施不慳……乃至般若不智不愚，此等豈非並是通教六度相耶。<bf>《大正藏》</bf>三四‧
二○一中
菩薩四種勝法
復次菩薩有四種第一勝法。云何為四：謂於諸眾生無損惱心，惱害己者心無繫念，在五欲境而不放逸，貧窮苦厄不捨法行，是為四。乃至
復次菩薩有四種不捨。云何為四：謂不捨菩提心，不捨正法，不捨一切眾生，不捨求諸善行，是為四。
菩薩二心（326）
<bf>《智論》</bf>云：「一、大慈心。慈名愛念，即與樂之心付。謂菩薩愛念一切眾生常求樂事，隨所求而饒益之，是名大慈
心。二、大悲心。悲名愍傷，即拔苦之心也。謂菩薩愍念一切眾生受種種苦，常懷悲心濟拔令其得脫，是名大悲心。」
<bf>《地藏十輪經》</bf>云：「爾時世尊而說頌曰：修定能斷惑　餘業所不能　故修定為尊　智者應供養。」<bf>《大正
藏》</bf>十三‧七三六上
菩薩法施功高
菩薩摩訶薩法施者，善能教誡一切眾生，是名淨法施。菩薩財施利益現在，行法施者，則利益現在他世。復有財施，或為眾生作現世樂；
法施不爾，能作現在他世樂事。財施不淨，法施清淨。行財施者不名無邊，法施之施名無邊施。故誡警告，謂止惡行善之方。
菩薩求法為度眾生（327）
經云：「釋迦本師，往昔作轉輪聖王，為求半偈法，身剜然千燈供養法師。王對眾夫人等曰：欲求佛法，為一切眾生。於大黑暗室燃智慧
燈，照汝生死無明黑暗，斷眾生累結，得至涅槃。時婆羅門法師告王言：精進如是，難為能為。修此苦行，為聞佛法。即說半偈：『夫生
死，此滅為樂。』」
菩薩名義
菩薩，肇曰：菩提薩埵。菩提名佛道也。薩埵秦言大心眾生，有大心入佛道，名菩提薩埵。安師云：開士始士，溪釋云：心初開故。始
發心故。今依大論釋，菩提名佛道；薩埵名成眾生。天台解云：用諸佛道成就眾生故，名菩提薩埵。又菩提是自行，薩埵是化他。自修佛
道，又化他也。又賢首云：菩提所謂之覺，薩埵此云眾生。以智上求菩提，用悲下救眾生。
知空不住是菩薩行（328）
<bf>《彌勒菩薩所問經論》</bf>曰：「此最希有事，第一不思議。菩薩為修行，而不見眾生。如來亦說為欲讚歎諸菩薩摩訶薩
，如實希有功德。如經中說：菩薩摩訶薩有四種真實功德。何等為四？一者、能信解空，亦信因果。二者、知一切法無有無我，而於眾生
起大悲心。三者、深樂涅槃，而遊生死。四者、所施行皆為眾生，不求果報。若如是者，即生在佛家。<bf>《大正藏》</bf>二
六‧二三七上
二種菩薩
<bf>《智論》</bf>云：「菩薩常好中道，捨離二邊（二邊者有無二邊也），故不生邊國。又於中國不生邪見家。又問曰：是菩
薩大福德智慧力，應生邊地邪見家，而教化之。何以畏而不生？答曰：菩薩有二種：成就大力菩薩。論云：此菩薩為眾生，故隨所應度
隨處受用，不避邊地及邪見家，是名成就大力菩薩。新發意菩薩。論云：此菩薩初發心故，若生邊地及邪見家，既不能度（329）人
，又自敗壞善根。譬如真金在泥終不變壞，若是銅鐵在泥則壞。是故新發意菩薩，不生邊地及邪見家（真金喻大力菩薩，銅鐵喻新發意菩
薩）。」
（摘錄）<bf>《大正藏》</bf>二五‧七一四中
知無四相不捨眾生
菩薩摩訶薩，以生何等心，見世間虛妄，佛說彼初心。此明何義？見世間虛妄者，以一切世間唯因緣生無有實體。如尊者龍樹菩薩偈言：

因緣和合生　彼法無實體　若無實體者　云何名有法
聖者無盡意菩薩摩訶薩無盡經中說：觀察因緣方便智，知一切法依因依緣和合而生；若一切法依因依緣依和合生，彼法不依我人眾生壽命
；若法非人非我壽命，彼法不可數為過去、現在、未來。菩薩若能如是觀察，是名菩薩摩訶薩觀察因緣和合方便智。不依我者，此復云何
？以依種種法生，不依我生，以無實我體故。如眾緣生火，火體有熱，熱無實體，而因緣和合名火有熱。如是不離身根，知外更無有實法
，以無實體故。無實體者，為同虛空，為同有為，若同虛空，即是無物。若同有為，即是無常。我人眾生壽命等者，（330）為可化眾
生種種名說非有實我。又如經中大海慧菩薩為聖者大悲思梵，說成就一切佛說，問答品中偈云：
諸法因緣生　彼法無實體　法若無實體　彼法實不生
菩薩知眾生　如是無實際　依彼實際智　知諸法虛實
發心當依四法
<pb n="72"/>
<bf>《佛說菩薩修行四法經》</bf>云：「若未來世諸眾生等，發意欲求佛菩提者，當修四法。何等為四？一者當發大菩提心，
寧失身命不應退轉。二者應當親近善友，寧捨身命不應遠離。三者應修忍辱柔和，寧失身命不生瞋恚。四者當依寂靜之處，寧失身命不思
憒鬧。諸善男子，如是四法，菩薩摩訶薩應當修學。爾時世尊，即說偈言：
諸欲求勝果　當發菩提心　策勤精進行　須依善知識
忍辱佛所讚　稱為有力人　空閑聖所居　無畏猶師子
<bf>《大正藏》</bf>十七‧七○八下
心無異緣六根淨（331）
<bf>《超日明三昧經》</bf>云：「又有六法為菩薩行。何等為六？目皆空，耳聽無聲，鼻嗅無香，口語無言，身不存細滑，
心無思想，是為六。佛時頌曰：
目所皆空　耳聽無有聲　鼻香無所著　舌味何所有
計身但四大　心了本空事　如是曉無形　乃應菩薩行
<bf>《大正藏》</bf>十五‧五三五下
佛告普明，菩薩有七事，疾得斯定。何等為七？解色本空，聲如呼響，香若風等，味若緣合，細滑何樂，曉識如幻，諸法如夢，是為七。
佛時頌曰：
解色之本空　耳聲猶呼響　鼻香因風氣　細滑更則過
了諸識幻化　一切法則夢　能分別如是　得超日明定
<bf>《大正藏》</bf>十五‧五三四上
<bf>《諸法無行經》</bf>偈言：
觀身畢竟無　觀受內外空　觀心無所有　觀法但有名
<bf>《大寶積經》</bf>龍樹菩薩說偈云：
（332）因緣和合生　彼法無實體　若無實體者　云何名有法
又五蘊無實，文殊師利菩薩云：
色聚沫性　受水泡性　想陽焰性　行芭蕉性　識如幻性
菩薩比丘學者
凡言學者，為進斷故。如七反、一來、不還、皆不復學。
（法華文句記四‧一八）
菩薩初發心功德
爾時文殊師利，以偈問了達深義淨德賢首菩薩曰：
菩薩於生死　最初發心時　一向求菩提　堅固不可動
彼一念功德　深廣無邊際　如來分別說　窮猶不盡
建立正法戒德功高
<bf>《菩提正道菩薩戒論》</bf>云：若於今時敬恃所學，便能獲得殊勝果報。
（333）<bf>《月燈三昧經》</bf>云：
若於恒河沙數　千億那由他佛前　至心供養諸幢蓋
<pb n="73"/>
亦供燈鬘及飲食　若於正法衰末時　如來聖教亦滅時　於一日夜持所學比前福報尤殊勝。
　　⿴口劄：略述文義：第一頌四句文義明顯，且置莫論。第二頌中第一句，若於正法衰末時者，即是本師釋迦如來遺教衰末之際。第三
句謂於一日夜持所學之戒法，謂戒淨明曉止作二持。是挽救佛法衰頹不振之妙方。第四句明戒德功深勝前佛福德。挽救佛教衰頹轉成正法
興盛無別方法，建立弘誓願學律，禮占察懺儀自誓受戒，若能成遂者，名為真實菩薩比丘，堪為人師授人具足戒。法師若受戒成功，港台
有五位具戒者。再請五位修行者，十人僧授者，令受者得無作戒體，名為菩薩比丘。又港台有三位比丘尼自誓受戒成功者。為尼眾授戒和
尚，再請七位有修行者，名為十比丘尼僧。二部僧如法授尼具戒，令受者獲得無作戒體。繼續僧寶出現於世，如法如律授戒，於釋迦如來
遺教之中，已隱時久之正法復（334）興。我等自知，若向他人言。又者授戒用國語、廣東、英國三種語言，以但解授戒語，皆名第一
清淨得戒者。
佛成道頓制大乘戒
<bf>《太賢古迹》</bf>云：「佛初結戒者，萬行之始，以戒為本；萬行之終，菩提為果。」<bf>《大正藏》</bf>四
○‧七○一下
<bf>《弘贊戒疏》</bf>云：「佛初成道，結戒為先。以戒是渡苦海之浮囊，復本源之寶筏。」

<img n="V\V091.png"/>
發上品心受上品戒（335）
<bf>《事鈔》</bf>云：「云何上品？若言我今發心受戒，為成三聚戒故，趣三解脫門，止求泥洹果。又以此法，引導眾生令至
涅槃，令法久住。」
資持釋云：「上品中，初明自利行，又下明利他行，令法下明護法行。初中發心受者即今正受比丘戒也，為成下明遠期也。上二句大乘三
學即因行也，下句求大涅槃即圓果也。」<bf>《大正藏》</bf>四○‧二二○上
大乘犯重功失體存
問：「上依<bf>《瑜伽論》</bf>云：二緣失戒（退大犯重）。若依<bf>《本業經》</bf>云：菩薩戒有受法而無捨法
，有犯不失，盡未來際。二說互異豈不相違？」答：「不相違也。若論體種，一熏永在；若論功能，或違緣失。以體從功，故論云捨戒；
以能從體，故經云不失。」（見菩薩戒受隨綱要）
念戒之意（336）
<bf>《資持》</bf>云：「云何念戒？菩薩思惟有戒，不破不漏，不壞不雜（不破即四重，不壞即餘戒，不漏不雜即重輕方便）
。」<bf>《大正藏》</bf>四○．一八○中
菩薩十種清淨尸羅
<bf>《大寶積經》</bf>云：「舍利佛，菩薩摩訶薩行尸羅波羅蜜多故，獲得十種清淨尸羅，汝應知之。何等為十？一者於諸眾
生，曾無損害。二者於他財物，不行劫盜。三者於他妻妾，遠離染習。四者於諸眾生，不興欺誑。五者和合眷屬，無有乖離。六者於諸眾
生不起粗言，由能堪忍彼惡言故。七者遠離綺語，凡有所言諦審說故。八者遠離貪著，於他受用，無我所故。九者遠離瞋恚，善能忍粗言
辱故。十者遠離邪見，由不敬事諸餘天仙及神鬼故。」又云：「持十善戒者，有五事利益：一、能制惡行，二、作善心，三、能遠煩惱，
四、成就淨心，五、能增長戒。若人善修不放逸行，八萬四千無量戒品，悉皆在十善戒中。」
<bf>《大正藏》</bf>十一．二五四上
大士三聚戒功高（337）
<bf>《戒疏》</bf>云：「攝律儀戒，能令心住；攝善法戒，自成佛道；攝眾生戒，成就眾生。此三攝大士諸戒盡也。」<bf>
《瓔珞經》</bf>云：「律儀，謂十波羅夷；善法，謂八萬四千法門；攝生，謂慈悲喜捨化及眾生，令得安樂也。」⿴口註云：「
大乘三聚，攝於眾戒無不備足。應知此三，對破三道，顯出三德。律儀，破苦道，成法身德。眾生以此苦果之身，無律儀法制止，動轉之
間造成罪業，致此苦報。令稟戒故，制止身口不作過非。由持律戒，止苦報身即成法身，至果之時成法身德。攝善，破煩惱道，成般若德
。瓔珞既以八萬四千法門為攝善法戒，則當對破八萬四千塵勞煩惱，成般若德也。攝生，即破業道，成解脫德。以造業罪處處縛著，今既
慈悲喜捨教化眾生，即於法法皆見解脫，故至果時成解脫德也。此三者積聚，故名三聚。」（見與咸戒疏加⿴口註釋疏）
菩薩三誓戒成三佛德
<bf>《濟緣》</bf>云：「先知來意：眾生識體，本自清淨離諸塵染，由妄想故翻（338）成煩惱。又復本來自在，具足方便
智慧威神德用，由妄想故翻成結業。又復本來平等，無有彼此愛憎差別，由妄想故翻成生死。今欲反本，故立三誓：一者，斷惡誓，受攝
律儀戒；修離染行，趣無作解脫門，復本清淨，證法身佛，名為斷德。二者，立修善誓，受攝善法戒；修方便行，趣空解脫門，復本自在
，證報身佛，名為智德。三者，立度生誓，受攝眾生戒，修慈悲行，趣無相解脫門，復本平等，證應身佛，名為恩德。然此三誓三戒、三
行三脫、三佛三德；隨舉一誓三誓具足，乃至三身三德一一皆爾。言有前後理無各別，如是心受，即發圓體；如是心持，即成圓行。」<bf>
《卍續藏經》</bf>六四．四三一
菩薩三聚圓戒
謂三聚戒，一一具三聚戒而圓融無礙也。就殺生戒而云：則離殺生之惡，是攝律儀。為長慈心，是攝善法。為保護眾生，是攝眾生。
真俗中諦應圓融（339）
<bf>《梵網合⿴口註》</bf>云：「破真俗二諦。理殺者，凡夫外道，執常執斷，破害真諦。藏教析色觀空，破害俗諦。通教雖
達無生，終歸灰斷，不知常住真心，是殺中諦。」（觀心理解）<bf>《澫益大師全集》</bf>十一．七三六○
受持菩薩十重戒功德
佛子！汝受持如是十重戒，即是具足受持十波羅夷成就佛身。具足無量功德，得大神通，放大光明，得一切種智。何以故？一、汝持不殺
戒，得金剛身不可壞，壽命無量劫不可窮盡。二、持不盜戒，具足檀波羅蜜，分身滿十方界，作梵釋四天王及諸小王，沙門等身，財施度
脫眾生。三、持不婬戒，得馬陰藏相金色之身，眾生見者怖畏即除，捨欲斷煩惱，名稱普聞，聞者歡喜。四、持不妄語戒，得四無礙辯，
法無礙辯、義無礙辯、詞無礙辯、樂說無礙辯，一音演說，眾生聞者皆得解脫。五、持不酤酒戒，得大聰明，於一念中聞十方諸佛語及一
切眾生語，亦知佛心及一切眾生心，得諸佛集三昧。（340）六、持不說在家出家菩薩罪過戒，得無漏盡五眼六通，備三明等法。七、
持不自讚毀他戒，得生生之處，十方凡聖歡喜讚歎，聞汝名者皆住不退轉地。八、持不慳貪戒，得一切種智具足無礙，眾生見者無不發心
。九、持不瞋恚戒，得三十二相，八十種好，眾生見者發菩提心。十、不毀謗三寶戒，得具足三乘聖道，一音說法聲滿十方，令一切眾生
一時悟道，皆得成佛。（見受菩薩戒儀）
大乘十戒性遮
<bf>《梵網經疏》</bf>云：「性遮者，酒戒為遮，餘皆是性。由佛禁故，名之為遮，體是不善，名之為性。」
出家當行法施非財施
<pb n="74"/>
<bf>《太賢古迹》</bf>云：「問：以何義故，<bf>《大集經》</bf>云：於身命財常作捨想？頌曰：
為身求財集惡行　當歸死滅不知恩　財隨命捨惡業隨　受彼果時無共受
（341）答：如<bf>《十住論》</bf>云：出家之人若行財施，則妨餘善必多事故，故於出家讚歎法施。」<bf>《大正藏
》</bf>四○．七○七中
著壞色衣滅貪染
<bf>《事鈔》</bf>云；開遮輕重，如五大色是不淨遮，非色淨不遮（謂壞色衣）。」
<bf>《大正藏》</bf>四○．三上
<bf>《資持》</bf>釋云：「開遮輕重貫通一部。且舉衣色略示相狀，青、黃、赤、白、黑五種正色，俗流所尚，能發貪染故是
不淨；佛所制斷，故云遮也。非色，即青泥棧三種染壞，三聖同遵，相超世表，所以云淨；是佛所教故云不遮。」
<bf>《大正藏》</bf>四○．一七三下
　　⿴口劄：若菩薩比丘不學毘尼行，行依何建立？以是為非，以非為是，顛倒妄為，自不識非。樂畜徒眾為人師者，當深思之。
三品纏犯之差別相
<bf>《元曉戒記》</bf>云：「若纏現行，非極猛利，或發慚愧，是為下品。雖極（342）猛利，無慚無愧，未見為德，猶在
中品。都在慚愧，深生愛樂，見是功德，是名上品。法者，軌持之義。持謂法體任持自性，如火煖水濕，風輕地重等。軌者，軌範行人，
捨惡行善等，登上正道。」
根鈍者不堪持戒
<bf>《大莊嚴論經》</bf>云：「若有智慧者，能堅持禁戒，愚劣不堪任，護持如是戒。」
（摘錄）<bf>《大正藏》</bf>四．二六八下
<bf>《佛遺教經》</bf>：「因依此戒，得生諸禪定及滅苦智慧。」
<bf>《大正藏》</bf>十二．一一一一上
<bf>《成論》</bf>云：「戒如捉賊，定如縛賊，慧如殺賊。」等，縛賊殺賊，必由執捉；定慧修證，則在功成。
護水即是護蟲
<bf>《簡正》</bf>云：「謂離法無佛，離水無蟲；若護法即護佛，護水即是護蟲。飲水便是殺蟲，破戒即是損佛，故云飲水殺
蟲之喻之。」
（343）（見扶桑集釋卷二．一二六）
正命是成道緣
<bf>《行宗》</bf>云：「釋戒云八正者，初果已去，得無漏智，故彰正名亦名聖道。初三戒攝，一、正語（除四邪命住正語中
）二、正業（除身一切邪婬業住清淨正身業中）三、正命（除五種邪命住清淨正命）。定道者，若得色無色定，及初果已上，得無漏道時
，身口任運，離諸業非，與定道同時，故二並名共亦名為俱。」
<bf>《卍續藏經》</bf>六二．二九六上
<img n="V\V007.png"/>

戒見二取利使所收
（344）　
<img n="V\V008.png"/>

發心受戒為成三聚
<pb n="75"/>
聚集總攝為義。三聚者：一、攝律儀戒，遠離諸惡也；二、攝善法戒，修習諸善也；三、饒益有情戒，亦名攝眾生戒，將護眾生也。賢首
梵網戒疏謂，攝三聚戒者有二義：一、若從勝論，各戒分配三聚。二、若通辨，一一戒皆具三聚。今按，前者為大乘通途之分判，後者即
南山律宗所承用。<bf>《資持》</bf>云：「當發心時，為成三聚，故於隨行，隨持一戒，禁惡不起，即攝律儀。用觀智察，即
攝善法。無非將護，即攝眾生。」（見律鈔宗要隨講別錄）
大乘三聚戒
<bf>《太賢古迹》</bf>云：「攝律儀戒者，斷一切惡；惡謂一切應斷捨法，從初發心斷殺生等。三賢十聖，伏斷三障，乃至佛
捨生死法故。攝善法戒者，修一切善；善謂一切應修證法。從初發心，隨分所學，三賢十聖各有十勝行，乃至佛證二轉依號故。攝眾生戒
者，度一切眾生；從初發心，隨分教化，窮（346）未來際度一切故。」<bf>《大正藏》</bf>四○．七○○中
<bf>《瓔珞經》</bf>云：「佛言：佛子，今為諸菩薩結一切戒根本，所謂三聚戒是。佛子，受十無盡戒已，其受者，過度四魔
、越三界苦。從生至生，不失此戒，常隨行人乃至成佛。」（摘錄）<bf>《大藏經》</bf>二四．一○二○中
<bf>《善生》</bf>云：「有二因緣失菩薩戒：一者退菩提心；二者得增上惡心。」
<bf>《大正藏》</bf>五三．九三九中
開遮有深義

<img n="V\V009.png"/>

餘三篇有不開者性惡。小妄語、毀訾語、殺畜、打人、飲用蟲水等。事重，如掘壞、背別，非殘之類。以重奪輕，如牙角針筒、過量坐具
等。雖事（347）是輕，須加重制故。（摘錄）<bf>《卍續藏經》</bf>六二．二六六下
正道戒德均尊勝
增戒學，出世正道增上勝法，非謂漸制而言增也。又戒德尊勝出過眾善，故言增也。（見律鈔宗要講四頁）。
菩薩十重各具三聚
<bf>《法藏戒疏》</bf>云：「攝三聚戒者，有二義：一、若從勝為論，此十戒法總是律儀戒攝，以俱止惡故；二、若通辨，皆
具三聚，謂於此十中一一不犯，律儀戒攝。修彼對治十罪之行，攝善法攝。謂：一、慈悲行；二、少欲知足行；三、淨梵行；四、諦語行
；五、施明慧行；六、護法行；七、息惡推善行；八、財法俱施行；九、忍辱行；十、讚三寶行。以此二戒教他眾生，令如自所作，即為
攝眾生戒。是故十戒一一皆具三聚。」<bf>《大正藏》</bf>四○．六○九下
十八種物表法各殊（348）
<bf>《大乘戒疏》</bf>云：「楊枝，用淨口業。澡豆，以淨身業。三衣，除三毒。瓶水，滌意業。缽，一缽知足，以離邪命。
坐具，以安五分法身。錫杖，以豎賢聖標幟。香，表戒德氛馥。爐，表持戒堅固。濾水囊，是救生之慈行。手巾，以除無慚愧之垢。刀子
，用降伏四魔。火燧，表慧光以破無明癡暗。鑷子，用拔煩惱之根。繩床，表坐法空之座。經律，以闡明大乘心宗。佛像，以表如來之極
果。菩薩像，以表大士之妙用。故入難處戒第三十七，十八種物不但事用而以表法。」

<img n="V\V005.png"/>

（349）（地論）
受佛戒即入佛位
「眾生受佛戒，即入諸佛位」；佛位有二：一、發心滿位；二、行果滿位今入初故。「位同大覺已」：初發之願無不周圓，與佛無異。如
<bf>《涅槃經》</bf>云：發心畢竟二不別也。「真是諸佛子」：從佛法生，紹佛位故。「孝順至道之法」：謂至極之道，莫先
此法。「孝名為戒」：謂行此孝行，即是順教無違，名為持戒。「亦名制止」：謂制御三業，止滅諸惡，故亦名制止也。所以孝與戒名異
義同也。
輕人輕法遠離佛道
<bf>《大般若經》</bf>云：「有餘菩薩，輕餘菩薩，經一念頃。經於一劫，遠於佛道；還經一劫，更修佛道。」
（350）
<img n="V\V006.png"/>
宗教律與身口意
<bf>《宗論》</bf>云：「人知宗者佛心、教者佛語，不知戒者佛身也。盧舍那佛以戒為體，惡無不止故淨，善無不行故滿。儻
身既不存，心將安寄，語將安宣？縱透千七百公案通十二部了義，止成依草附木無主孤魂而已。」
（351）<bf>《蕅益大師全集》</bf>十六．一○三八七
<pb n="76"/>
戒行功德深
持此戒時，如暗遇明。以此戒行，如大法炬，破眾生無明煩惱暗故。持此戒時，如貧人得寶。以持戒行，出生功德法財，能與菩薩福慧二
嚴故。持此戒時，如病者得瘥。以此戒行，能滅菩薩三毒業報故。持此戒時，如囚繫出獄。以此戒行，能除二十五有生死故。持此戒時，
如遠行者得歸。以此戒行，能令眾生輪迴止息，證得無上菩提故。
一者日月燈光現則暗消；二者貧人得寶則突然富；三者病遇良醫則疾除；四者服刑期滿或遇赧免；五者遠行歸家得團聚。
全一品戒經，文分序、正、流通三分。於正示法門中分二，初、舍那說心地法門，次、釋迦宣菩薩戒法。止一卷文，釋迦宣菩薩戒法，亦
分序正流通三分。從「爾時盧舍那佛」，至第九頁「第一清淨者」，為序分。從「佛告諸佛子言」，至第四二頁「現在諸菩薩今誦」為正
示法門。從「諸佛子諦聽」至偈文盡處，為流通益世分。序分，敘說此戒法之緣起。正宗分，應其緣起，（352）正說菩薩重輕戒法。

流通分，以所說心地戒法，付囑弘傳、流通無滯益世。

<img n="V\V010.png"/>
﹝心地法門﹞謂萬善從此生長，名為心地。出苦之津、入淨之戶，稱之法門。實
相別名寂照靈知，故名中實理心。覺了不變，故名佛性。含備諸法，（353）故名如來藏。﹝華明光明三昧﹞謂能生大果名華，能除暗
障名光。（見太賢古迹記一、五頁）

<img n="V\V011.png"/>

上卷，釋迦身放慧光，所照天宮及至華藏世界，為警眾、快樂、生疑。玄通華光王菩薩，放金剛白雲色光，為集菩薩眾聽法。
下卷，盧舍那佛放光，光告千華上佛，為持我心地法門，後轉千百億釋迦及一切眾生。千百億釋迦放光化佛，以華供佛，表妙因後果起、
還用嚴果。又，以華供佛，報授法深恩。

　　<img n="V\V012.png"/>


釋倡文義。隨智之戒，能破惡明，喻之於日。隨心之戒，清涼適神，比之如月。隨戒之嚴身可觀，故名瓔珞。次約人辨勝者，三世菩薩由
戒成道，以此彰戒威力也。

<img n="V\V013.png"/>

是四十法門，我先為菩薩時修，入佛果之根源。正覺如果，此法如根；正覺如海，此法如源。佛所先修，決定非謬也。（見行宗一、十三
）
初、陳自因行。「我已百阿僧祇劫修行心地，以之為因。初捨凡夫成等正覺，號為盧舍那，住蓮華臺藏世界海。」言號為者，因中自有師
佛記荔其名。住蓮華臺藏世界海者，華藏世界大香水海中，有一華臺世界，如蓮華形，故名蓮華臺藏世界海。（見直解卷上之一、二十二
）
﹝一、習種性﹞謂十住菩薩，研習空觀，破見思惑。﹝二、性種性﹞謂十行菩薩，不住於空，而能教化眾生，分別一切法性。﹝三、道種
性﹞謂十回向菩薩，因修中道妙觀，通達一切佛法。﹝四、聖種性﹞謂前之十住十行十回向，皆名為賢，此是十地菩薩由修中道妙觀，破
無明惑證入聖位，故名聖種性。﹝五、等覺性﹞謂此位菩薩望後妙覺，猶有一等，勝前諸位得稱為覺，是名等覺性。
<bf>《佛教大藏經》</bf>七八．二四七
（356）﹝一、歡喜地﹞謂菩薩智同佛智，理齊佛理，徹見大道盡佛境界，而得法喜登於初地。經云：「於大菩提善得通達，覺通如來
，未盡佛境界，名歡喜地。」
﹝十、法雲地﹞謂菩薩至此第十地，修行功滿唯務化利眾生，大慈如雲普能蔭覆，雖作利潤而本寂不動。經云：「慈蔭妙雲，覆涅槃海，
名法雲地。」
（摘錄）<bf>《佛教大藏經》</bf>七八．四九○
﹝寂滅道場﹞證涅槃之道場也。晉華嚴曰：「一時佛在摩竭陀國寂滅道場始成正覺。」寂滅為梵名涅槃譯語，其體寂靜離一切相，故云寂
滅。（佛典一九○二）　　﹝復從﹞復再自天王宮下至閻浮提。　　﹝頂戴﹞謂敬禮領受。頭頂上戴物也，尊而奉行也。
<pb n="77"/>
以諸佛甚深行處為體，即是果人究盡寂光妙境，此境離塵不屬因果而為因果所依。如華嚴普光明智，楞伽自覺聖智普智，乃於等妙之後別
立，則顯此境本非因果而為等妙因果所依。即大乘因者，諸法實相；大乘果者，諸法實相。實相元非因果而為因果所趣也。而云諸佛行處
，顯非在迷，共有素法身而已矣。須知共有實相未嘗非體，但人日欲令行人依之起修，必當攬果覺（357）而為因心，以無上寂光為觀
體，不可仍說在迷通體，所謂取法於上也。諸佛即題中如來，行處即題中本字。
<bf>《地持善戒會譯》</bf>云：「十三者，常如聲聞地，聲聞禁戒，一切善法，悉是阿耨多羅三藐三菩提因，名一切行戒。」

﹝即入諸佛位﹞佛位有二：一、發心滿位；二、行果滿地。今入初位，初發之願，無不周圓，與佛無異。如度生、斷惱、學法、成佛，願
誓同故，尚居因位未至果位也。
﹝位同大覺已﹞契經云：發心畢竟二不別，謂發菩提心證佛果，果覺不離因、心，故云不二。
﹝真是諸佛子﹞謂得此真佛子位，從法化生，紹繼佛位故。
眾生受佛戒即入諸佛位
以未受時名為凡外，今則受戒與佛齊功，名入佛位。以其戒善量同法界，與佛法身，其體齊等，約此而言云入佛位也。尚未成佛，因位同
大覺也，故云真是諸佛子．（從法化生，紹隆佛位，名真佛子）
（358）﹝摩竭提國﹞摩，無也。竭提，害也。此國國法不行刑戮也。（佛典二、五八二）
﹝大眾心諦信﹞信者，一切行以信為首，眾德根本。以信力故，不起外道邪見心及世間種種妄見也。
釋隨名中，初敘戒義。警察即能防，護持即能持，無忘即能憶。與下，次示隨義。因下，合名。受下，雙判通局。
<bf>《菩薩戒本》</bf>云：「舊名波羅夷，此云不共住。三藏云梵語正沒羅闍以迦，此云他勝處法，若犯此戒者，他所勝。
<bf>《資持》</bf>云：「以初受一法，萬行根本，必假多緣方能成遂。」（四二、三四）
﹝教授﹞者，教彼勿毀禁戒，授予防犯之方。憶受體也。
﹝初結菩薩戒﹞者，以初誦出，名為初結。非是初制，名初結也。
﹝孝順父母師僧三寶﹞教其起行。（見梵網經疏二、四）先起孝順慈悲心，後方成二益：謂敬同上位，起孝順心；愍其下位，起慈悲心。
成益者，救度離苦令入佛法也。淨法與人者，授與淨戒令修梵行。此是大士應作之事。反（359）更下，不應作而作，違教結罪名。約
心，謂此欲念皆從思惟起，若止此思欲不生故。如說頌曰：「欲歛知汝本，但從思想生；我今不思汝，汝還不得生。」（藏疏四、九）
以十發趣長養金剛，即十住行回向也。以信行不成住，故但云發心菩薩。十住是三賢之初入住之始，故云發趣。十行增修善根，故云長養
。十回向是世間修終，堅固不壞故云金剛。十地，以一切佛法皆從此生故。故發心住行向地亦誦。
我之所以勸汝等誦戒者，以我從發心至今成佛；以常誦此，是故戒光從口出。又能滅惡如光破暗，從喻名光，戒即光故名為戒光。此戒不
孤起，必託因緣，故云有緣非無因。（集句解故）
﹝發趣心向果﹞從假入空，開發趣向發菩提路，一一心皆向佛果。亦即十住法門，深達空法而修十度，謂捨心、二戒心乃至十頂心。﹝十
長養心向果﹞從空入假，以如幻三昧長養善法，一一心皆向佛果。亦即十行法門，即無住而生心耳。謂一慈心乃至十慧心。　﹝十金剛心
向果﹞習中觀伏無明，猶如金剛不可沮壞，一一心皆向佛果。亦即十向法門，一信心、二念心乃至十不（360）可壞心。　金剛心中，
以中道觀修習聖法，發真智斷，成堅固忍，乃證十地也。
<bf>《蕅益大師全集》</bf>十一．七一五五
與咸戒本入疏加⿴口註云：「是故戒光口出等」，若得今宗前文所示，性為所依，色為當體；中道妙光體具理性，正屬所依體。超十界，
表離一切相，三皆雙非。以非六道慮知之心，形假之色，故曰非色心。又非二乘緣生之有，偏真之空，故云非有非無。又非菩薩有之因，
佛果取證之果故云非因果法。故知真體，不落凡夫之境，亦非二乘之鄉，亦絕修證之地。此乃中道實相，而談妙光乃戒所依之體，皆屬真
諦。下文行因三句為本源根本者，即屬當體所發戒色，乃為俗諦。故知從性而起修，自真而立俗，雖非色心，即無作假色為體，體雖非三
乘之境，不妨離惡之鄉，故云一切戲論惡。
十重戒
初十戒有四門。初二、護自心念門。於憍逸處制輕慢故，於放逸處斷酒過故。次三、護他心行門。後三、仰修佛法門。後二、救護眾生門
（見古迹記五、九頁）
（361）　
<img n="V\V014.png"/>

五胡亂華，晉永興初至宋元嘉間，百三十五年中，匈奴、羯、鮮卑、氐、羌，五胡先後擾亂中華，其割據稱王；二趙、四燕、五涼、三秦
及夏，成漢十六國。姚秦，以創國姚氏故，即後秦也。
一、殺（一9）、毀（七13）、瞋（九13），由瞋境，制戒防之。
二、盜（二10）、妄（四11）、說（六11）過，貪癡瞋竟。
三、婬（三10）、慳（八）、酤（五10）、自讚（七12），由貪竟。
四、謗（十13）之一戒，由痴竟。以三毒犯十重罪，制戒防之。
<pb n="78"/>
殺戒第一（362）
<bf>《法藏戒疏》</bf>云：「制意。一、由斷生命，業道重故。所負此重業不堪入道。
二、違害大悲心，尚須為物捨命，況斷彼命。
三、有背恩養，道眾生皆我父母，故制戒防之。」
（摘錄）<bf>《大正藏》</bf>四十．六○九下
<img n="V\V015.png"/>
（363）
五、隨文解釋（19），一、是眾生（21后），二、眾生想（23），三、有殺心（23），四、前人命斷（24）。
六、性遮重輕（21）。
七、異熟果報（26前3）。
八、懺悔行法（28后2）。
言自恣心者，不修對治，縱其貪瞋。自恣兼生慶躍，故云快意也。
<bf>《受十善戒經》</bf>云：「佛告舍利弗：『汝今應當知，一切受生者，無不愛身命，
是故應行施，普慈等眾生，視眾如眼目，是名不殺戒。過去來今佛，一切智所說
，奉戒不殺戒，必成菩提道。』持戒功深、毀戒苦重，從惡道出生人道中，獲得
多病短命報云云。」（摘錄）<bf>《大正藏》</bf>二四．一○二四上
二、釋名。殺生是所犯過，戒是能治之行。能所通標，故名殺戒。<bf>《資持》</bf>云：「三、手指纖長，四、足長跟，五、
身方直。不殺不盜，於父母師長常生歡喜。」眾生者，息風名生，依身心轉隔不相續，名為殺生。從初識至後識，是名殺生分齊也。　<bf>
《戒疏》</bf>云：「其相如何。性罪三過：一、違理惡（364）行，二、違佛制，三、能妨道業。遮罪具二體非違理，故
名為遮。」
常修慈悲行
<bf>《殺生華報頌》</bf>曰：「殺生入四趣，受苦三塗畢，得生人道中，短命多憂疾。疫病嬰苦，壽短常沈歿，若有智慧人，
慈心不放逸。」
<bf>《雜阿含經》</bf>云：「世尊告婆羅門長者，謂聖弟子作如是學。我作是念，若有人欲殺我者不喜，若不喜，他亦如是，
云何殺彼？作是覺已，受不殺戒，不樂殺生。我若不喜人盜於我，他亦不喜，云何盜彼？是故持不盜戒，不樂於盜。我既不喜人侵我妻，
他亦不喜，我云何侵人妻婦？是故受持不婬他戒。我若不喜為人所欺，他也如是，云何欺他？是故受持不妄語戒。兩舌等例知。」
弒害父母逆惡罪深
<bf>《戒疏》</bf>云：「父母恩深重，理應敬養報恩。」<bf>《行宗》</bf>：釋云「上明二（365）恩：一是成
身，二是鞠養，備斯二種，故云深重。」
（摘錄）<bf>《卍續藏經》</bf>六二．二八三下
<bf>《戒疏》</bf>云：「何故名逆？以違恩養福田極故。謂初違恩福，父母違恩，羅漢破僧違福，出血兼二。又違佛世兩王化
故，名之為逆。謂次違王化，佛是法王，世即人王；二教齊禁，犯則俱違。法律無異，然於五中，唯殺父母，道俗同重，餘三則別。」<bf>
《卍續藏經》</bf>六二．二八六上
<bf>《戒疏》</bf>云：「俗人及四眾，唯四逆，除破僧。比丘具五可知。」
<bf>《卍續藏經》</bf>六二．七上
<bf>《戒疏》</bf>云：「言可悔不者，如大乘中，開悔五逆。」<bf>《行宗》</bf>釋云：「大乘即佛，亦名方等，
通懺三世十惡五逆。」疏云：「即如彼經（涅槃），有愧非有，無慚非無。」（摘錄）<bf>《卍續藏經》</bf>六二．二八七上


　<img n="V\V016.png"/>

<pb n="79"/>
盜戒第二
一、制意。
二、釋名。
（367）
<img n="V\V017.png"/>
五、性遮二業（33頁）。（368）
六、開遮者（36頁）。窣堵波，義云塔、佛堂。
七、果報者（36頁后）。
八、懺悔者（38頁），文自明示。
諂心─媚悅人意，得財犯重。
詐─欺偽也，詐他人之財。
穿窬─穿壁窬牆以行竊也。
窺闞─謂闞視也。
曲─瞋心與少嫌恨。
抵謾取─欺隱為謾，又匿情相欺、不承認也。
詞訟─訟爭辨曲直於官吏也。
<bf>《戒疏》</bf>云：「非理損者為盜，公白取者為劫，畏主覺知為偷，不與而取明主不捨。盜名通攝，故特標之。性戒含輕
重，性重之中，盜最難護。」
（摘錄）<bf>《卍續藏經》</bf>六二．二六七下
婬戒第三（369）

<img n="V\V018.png"/>
（370四、釋文。不淨行，謂愛染汙心。非梵行，謂汙淨戒。先標過，謂自作教他。後不故得婬總制也。謂婬穢染欲，非梵行所宜，故
一切女人不得故婬。
五、七眾。（三頁）
六、開遮。（三頁）
七、果報。（四頁前）
八、懺悔。（四頁后）

<img n="V\V019.png"/>

五訶為三：初、四業，二、五違教、三障道。
<pb n="80"/>
<img n="V\V020.png"/>

列三趣牒文相（372）
<bf>《戒疏》</bf>云：「初文又二，前列三趣，後五種下，約趣明報也。三種行婬，即人、非、畜也。」又云：「離分三趣，
有十五種，是所犯境也。」<bf>《行宗》</bf>釋云：「五報離分三趣者，謂以婦女形黃男子，別歷人、非人、畜，故有十五，
若間非人，則有三十。」又云：「釋成犯相，列趣可解。」
<bf>《戒疏》</bf>續云：「所以律合三趣，論開六道者。」
<bf>《行宗》</bf>：「離合中，初問以六趣中，人畜各位，餘四或合，通號非人故。言論開者，亦且通指。今據<bf>《智
論》</bf>云：復次善惡故有六道，善中有上中下，故有三善道，惡中有上中下，故有三惡也（十善十惡各分三品）。」
（摘錄）<bf>《卍續藏經》</bf>六二．二六三下
餘洲餘趣等。乃至者，須云可盜不可盜、可婬不可婬。阿鼻非想，約論；傍及大千，據橫說，小教境量齊此而已。四戒即前四支，依情
境發。三因緣者，單歷三毒。並下，次非情境。咽咽三戒兼前，共發十五戒。縱下，總示境滅戒存。入般對情，酒盡即非情。
大妄語戒第四（加大簡小唯局稱聖）（373）
<bf>《資持》</bf>云：「一足下平如底。持戒不動，施心不移。安住實語，如須彌山。」<bf>《大正藏》</bf>四
○．一八三上
一、制意。<bf>《太賢古迹》</bf>云：「<bf>《智論》</bf>云：『妄語之人，先自誑身，然後誑人；以實為虛，以
虛為實；虛實顛倒，不受善法。譬如覆盆，水不得入，妄語覆心，道水不入。妄語之人心無慚愧，閉塞天道，涅槃之門。』故制此戒。
二、釋名。言不稱實名妄，前人領解名語。妄語是業，戒是能對治之行。能所通標、故立斯號。又，有心起犯為故，言不稱實為妄，陳彰
在口名語，能防業本為戒。<bf>《智論》</bf>妄語者，不淨心欲誑他，覆隱實、出異語、出口業，是名妄語。（見梵經疏七、
四十四）。<bf>《戒疏》</bf>云：『過重欺深名之為大，語乖實錄名之為妄，成業在口名為語。戒是能治之行，故曰大妄語戒
。』」
（摘錄）<bf>《大正藏》</bf>四○．六二三中
<bf>《智論》</bf>說偈云：「實語第一戒，實語昇天梯，實語小如大，妄語入地（374）獄。」<bf>《正法念處經》</bf>
偈云：「實語得安樂，實語得涅槃，妄語生苦果，今來在此受。甘露及毒藥，皆在人舌中，甘露謂實語，妄語則為毒。若人須甘
露，彼人住實話，若人須毒者，彼人妄語說。」
妄語本意
<bf>《戒疏》</bf>云：「妄語一戒，本希名利；非言不成，亦有身現，無疑成重。大妄語者，自說成重。教人稱聖，名利擁彼
，於我無潤，故不同犯。」
（摘錄）<bf>《卍續藏經》</bf>六二．二三九上

<img n="V\V021.png"/>

三、具緣犯。通緣，如前。別五緣成犯：一、是眾生；二、眾生想；三、欺誑心；四、說重具；五、前人領解。
一、	釋文。欺凡罔聖。罔謂無聖也，又畏聖也。

<img n="V\V022.png"/>

五、性遮二業。
六、開遮。（十頁）
七、困報。（十一頁）
八、懺悔。（十三頁）實語得安樂，實語得涅槃，妄語生苦果，今來在此受。實語第一戒，實語昇天梯，實語小如大，妄語入地獄。（要
集一四、七頁）
酤酒戒第五
<pb n="81"/>
一、制意。酒是無明之藥，令人昏迷、失諸善法。菩薩之心常念與人智慧。今以酒貨與他人，非菩薩行。<bf>《智論》</bf>云
：酒有三十五失，酒是罪之緣，故聖制戒防之。
（376）二、釋名。酤酒是所犯之過，令人皆醉故，戒是能對治之行。能所雙標，故名酤酒戒。
三、具緣成犯：、五緣成犯，(1)是眾生，(2)眾生想，(3)希利貨賣，(4)是真酒，(5)授與前人。（見梵經疏）。、
六緣成犯，(1)是酒，(2)酒想，(3)酤意，(4)受得直，(5)授與酒，(6)前人入手。<bf>《大正藏》</bf>四
○．六二五中
二、	釋文。（四、）
<img n="V\V023.png"/>

五、但犯制罪。以國家許造、酤、飲酒。
六、果報。。以手過酒器與人飲者，尚云五百世無手，況復酤酒。
七、懺悔。。
<bf>《法藏戒疏》</bf>云：「第七犯得報者，謂如經中有三，初、酒河地獄，是釀酒家罪。二、酒池地獄，是酤酒家罪。三、
灌口地獄，是飲酒人罪。又十（377）輪經第四，校量此罪頌曰：
十壓油輪罪　等彼一婬坊　置彼十婬坊　等一酒坊罪」
<bf>《大正藏》</bf>四○．六二六上
而菩薩應生一切眾生明達之慧者。應令知三界無非是苦。知苦、斷集，慕滅、修道，四諦智慧。復令知大乘三聚戒果報殊勝，使彼欣樂，
發菩提心，受大乘戒，
究竟解脫。
而反更生下。為利賣酒，令飲昏醉，心性顛倒；使彼作惡者，違法犯行，故結重罪。
<bf>《薩遮尼乾子經》</bf>偈云：
酒為放逸根　不飲閉惡道　寧捨百千身　不毀犯教法
寧使身乾枯　終不飲此酒　假使毀戒罪　壽命滿百年
不如護禁戒　即時身磨滅<bf>《卍統藏經》</bf>一○六．一四三上
<bf>《正法念處經》</bf>偈云：
酒為毒中毒　地獄中地獄　病中之大病　是智者所說
若人飲酒者　無因緣歡喜　無因緣而瞋　無因緣作惡
（378）於佛所生癡　壞世出世事　燒解脫如火　所謂酒一法
若人能捨酒　正行於法戒　彼到第一處　無死無生處
<bf>《大正藏》</bf>十七．四四下
說四眾過戒第六
一、制意。說佛法過，必壞他信，失壞菩薩興法利生。況復能招廣大苦果，故制為他勝處法。<bf>《大正藏》</bf>四○．七○
六上
二、釋名。說出家在家菩薩僧尼罪過，犯七逆、十重、四重戒罪過。然位居不足，誰免其失，故云罪過。非理唱陳故云說。防此過業名戒
。約所防立名。
<bf>《大寶積經》</bf>：爾時世尊，欲重宣此義而說偈言：
不求他過失　亦不舉人罪　離粗語慳悋　是人當解脫
<pb n="82"/>
<bf>《大正藏》</bf>十一．五二○下
三、具緣成犯：說，六緣成犯，(1)是眾生，(2)眾生想，(3)說罪心，(4)所說過，(5)所向人，(6)前人領解。（見
梵經疏）。說，七緣成犯，(1)是正境（379）如文四位，　(2)作彼想，(3)說過意，(4)對外人，(5)作外人想，(
6)言彰了，(7)前人領解。
（摘錄）<bf>《大正藏》</bf>四○．六二六下
自讚毀他戒第七
一、制意。四他勝罪，是約意樂他勝罪過。意樂者，謂意得滿足而悅樂也。謂於利養恭敬，起貪求心。所言八者，是約加行他勝罪說，如
讚歎於已，譏毀於他。制意有三：一、乖菩薩行，理宜密藏自行、讚揚他德。二、何容自讚毀他，乖利他行故。三、自讚己德，為招言敬
。毀他，罪不受化。捐物利己，故制。
二、釋名。謂無德自揚為讚，越過奪他曰毀。又、顯揚己德為自讚，恥辱有德名毀他。防治此失，故稱為戒。
三、緣犯。具五緣成犯：眾生，眾生想，讚毀心，說讚具，前人領解。
四、釋文。<bf>《護國菩薩經》</bf>云：「菩薩有四種墮落之法：者不恭敬他，者背恩諂曲，者多求利養，者詐善揚
德。是為四種墮落之法。
（380）<bf>《大正藏》</bf>十一．四六○下
五、開遮。23。毀者謗訾也。道人之過惡曰謗，口毀曰訾。
六、果報。23。自讚若實，非所應為。若不實，自得大妄語。毀他若實，名為惡口。若不實，復兼妄語。因者，貪慢之心。緣者，名聞
利養。法者，自揚陵他，業者，前人領解。
七、懺悔。23后。
故慳戒第八
一、制意。菩薩本願為有情界留生死身。既菩薩身屬於眾生，況乎財物非自所慳。故慳施障，破萬行，廣毀六度。是故偏制為根本重。
二、釋名。悋惜財法，不濟所求，名為故慳。戒防此過。
三、具五緣成犯重：眾生，眾生想，慳毀心，示慳毀相，前人領納。
四、釋文。慳惜，屬貪分。加毀，屬瞋分。貪瞋二法，由無智慧，即痴分攝。
（381）五、七眾大小乘開遮。26。
六、果報。26。
莊嚴，具德交飾二義。飾者，譎詞飾說。權詐也，言詐為譎。方便權宜之說。權，變也，變通常法布施，而合今慳悋不捨也。
<bf>《大集經》</bf>云：「於身命財常作捨想。頌曰：為身求財集惡業，當歸生滅不知恩。財隨命捨惡業隨，受彼果時無共受
。」
<bf>《付法藏經》</bf>云：「飢為第一病，行為第一苦，如是知法者，可得涅槃道。」
<bf>《大正藏》</bf>五○．三二○下
慳財反罵，便墮餓鬼。慳法招狂，長夜障道。<bf>《瑜伽論》</bf>云：「現有資財，有來乞者，懷嫌恨心，懷恚惱心，不施，
染犯。若懈怠放逸，非染違犯。」
故瞋戒第九
無諍之事者，諍即煩惱之異名，菩薩應教化眾生，不緣己身，生貪瞋等，此行能息諸眾生煩惱諍故。
一、制意。因者，忿恨隔絕之心，謂遮阻不使相通也。以瞋心故不相融（382）通，名瞋隔心。
二、釋名。謂於違情境，起瞋恚損害有情之心。我是能防之行故。
三、五緣犯：眾生，眾生想，瞋隔心，示不受相，前人領解。
四、釋文。不唯粗言以及手打等；瞋心暴發，前人誠意引咎為己，如法悔謝，以瞋蔽故；不忍受，不捨怨結，故犯重罪。
<pb n="83"/>
五、七眾同制。以大士接取眾生為務，瞋心乖化他之道故重。小乘自利，瞋他但犯第七聚。
六、開遮。開不犯著，觀現時事宜，若恐因此起鬥諍。若彼等有慚愧心，漸自改悔。
七、果報。29。
八、懺悔。30。他來諫謝不忍受，內懷忿恨復捶打。
作諫謝者，新疏最勝子疏並云：「作侵犯者，今來悔謝其侵犯罪。謂其有情，昔於菩薩曾作侵犯，今以至誠而求悔謝。
作諫謝相。謂以應時，如法儀式而求忍恕。
發起不受。謂於昔所侵犯，內懷猛利忿恨意樂。
（383）不受諫謝自性，謂不聽所言，不許忍恕。不捨怨結。（見初持瑜珈戒品纂釋六、九頁）
<img n="V\V025.png"/>
　　　
怒心多毒害　沈沒苦惡道　出彼得人身　餘報他還惱
見者求其過　憎惱如毒草　此既無宜利　愚瞋何所寶
（384）瞋恚之心，三毒中此為最惡。<bf>《資持》</bf><bf>《華嚴》</bf>云：「一念瞋心起，百萬障門開。」
一念起瞋，殃墮無間。
<bf>《梵戒直解》</bf>云：「自瞋，自己之根發為瞋怒。教他瞋三：一者借他瞋彼，以雪己恨。二者教他瞋彼，於中有利。三
者是他人之恨所，持其兩相持不解。」
云何為瞋。於苦苦具憎恚為性。瞋必令身心熱惱起謂惡業，忿怒為瞋。
<bf>《遺教經》</bf>云：「瞋心甚於猛火，常當防護無令得入。劫功德賊無過瞋恚。」
<bf>《大正藏》</bf>十二．一一一一中
身安心隱。不為五濁入苦所危，故名安。四例暴風所不能動，故名隱。（法文句一四）
<bf>《智論》</bf>釋提問佛云：「何物殺安隱，何物殺無憂，何物毒之根，吞滅一切善。」佛答曰：「殺瞋則安隱，殺瞋利無
憂，瞋為毒之根，瞋滅一切善。」
<bf>《大正藏》</bf>二五．一六七上
忿恨者，一、忍隨煩惱，謂暴怒之心名忿。對於現前一切違情之境，即發暴怒惱亂其心故；二、恨者即怨恨，謂由忿怒不捨，結諸怨恨、
惱亂其心（385）故。因者，忿恨隔絕之心，謂止遮阻不通不合之義。無瞋者，謂於逆境無瞋之作用。
瞋恚者。即忿怒之心，謂諸眾生成於有情境上，或追憶他人惱我及我親，而生忿怒。以此瞋恚蓋覆心識，禪定善法不能發生，沈滯三界不
得出離，故名蓋也。
大明三藏法數四、露一、百四五
懺悔。若以上品纏犯，失菩薩戒，應須更受。中品纏犯，應向三人或過三人悔過除滅。下品纏犯，向一人悔。以下三戒並同。
而菩薩應常生悲心者。勸他令生無瞋善根，自亦應常生大悲心，謂對惡人便作三念：一、念彼人心性本淨。醉無明酒，著煩惱鬼，不獲已
有此所作耳。二、念本願。我為眾生誓證菩提，生在大苦尚不生畏，沈此小苦應當忍受。三、念彼恩必由惱害乃成忍行。彼即成滿我菩提
因，何乃背恩反生瞋害。
無貪瞋癡三善根。無貪，於五欲境、心生厭離也。無瞋，於違情之境不起怒心也。無癡，於事理明解決了也。
有其三品（386）
元曉述
由纏故者，若纏現行，非極猛利，或發慚愧，是為要品。雖極利猛，無慚無愧，未見為德，猶在中品。都無慚愧，深生愛樂，見是功德，
是名上品。（見菩薩戒本持犯要記二頁）
若能了知非我應作羞恥，名慚；恐他呵責羞恥，名愧；於彼惡行歡喜，名愛；忻樂成彼惡行，名樂。
<pb n="84"/>
<bf>《菩薩戒論》</bf>云：「所言上品纏犯者，謂若菩薩毀犯四種他勝處法，數數現行都無慚愧，深生愛樂見是功德，當知說
名上品纏犯。此有四支：第一支者，謂毀犯四種他勝處法，數數現行。第二支者，謂都無慚愧。言慚愧者，菩薩將欲現行罪身，若能了知
非我應作羞恥，名慚。又即於此恐他訶責羞恥，名愧。第三支者，謂深生愛樂。以無慚愧心而深生愛，於諸惡行深生愛著。第四支者，謂
見是功德，於諸惡行，不見其過。
謗三寶戒第十（387）
斷善根闡提，因誹謗大乘法，斷滅一切善根者。二、大悲闡提，不成佛。
一、制意。自謗三寶者，謂自己未具正見，不解深法；或見外道典籍，或聞外道人說；或順有勢位人意，佛法不及外教。教人謗者，謂使
他人謗訕，欲同覺也。（居下流而謗上曰訕）
二、釋名。勝德可珍，故稱三寶。非理塵黷，故名為謗。戒防此失。（黷獨，垢汙也。）
三、具五緣成犯：眾生，眾生想，欲說心，正吐說，前人領解。（此亦性遮二業，邪見為本，復加口過也。）
四、釋文。引云邪見雖多，大端有四。─亦有威力。
五、七眾同性遮無開。32。背捨大乘菩薩藏，愛樂宣示相似法。聲聞妄說上人之法，即名他勝。菩薩有法而不宣說，毀說正法、說彼非
法、亦名他勝。（菩薩戒論四七頁）
六、果報。32后。
（388）七、懺悔。32后。
<img n="V\V026.png"/>
邪見習癡業　阿鼻受楚毒　劫盡人中生　復與邪相續
邪見既相達　自然成諂曲　此心若不改　連環未絕獄
夫創入佛法，要須信心為首譬。如有人至於寶山，若無信手空無所獲。（389）故經云：愚痴之人，不識因果；妄起邪見，謗無三寶四
諦。無禍無福，乃至無善無惡，亦無善惡業報，亦無今代後代眾生受生。如是之人，破善惡法名斷善根，決定當墮無間地獄也。如<bf>
《大品經》</bf>云：「若人信謗大乘般若經，直墮無間地獄，無量百千萬億歲中受極苦痛。」
答。四類眾生，一、聞毀佛生喜，以邪見故。二、無喜無憂，以佛法外人故。三、聞已生痛，以是初心弟子故。四、聞已無憂無喜，以是
不退菩薩故。知佛功德不可毀故，毀所不到故。彼經據不退位，此文約初心，故不同也。若是初心，強同後位而不復痛者，是愚惡人，順
本惡見忍受此事，故不可也。　問：諸法皆空，何須強痛。答：真空不壞緣起業界，是故尊卑宛然。若壞此為空，是惡取空，外道見也。
<bf>《大正藏》</bf>四○．六三三下
結勸修學中分四
一、結勸防深。謂此諸人，是善學菩薩戒者。是菩薩下，結數及名。應當下，誠言誠勸有二：謂一戒中尚不應犯微塵許，況全犯一戒，一
尚不可況犯十戒。
（390）二、明犯損勸持。若有犯者下，明犯有失。國王位及輪王位，由菩薩戒為因，因亡果失。十利者，二王比丘及尼通凡小。三賢
十聖、三身妙果。言佛生者，謂法身也。以體性故。言常住者，通餘二身。
三、持同三世。汝等一切下，誡同三世學。二意，一、三世菩薩同學此戒。二、一一菩薩，於中此三位應學上戒。
四、結略指廣。如是十戒下，結略指廣。此經廣本有八萬威儀品，於中廣說此十重戒相。
亦言失國王等，顯因亡故，失果利也。不聞父母等名者，明二親是慈育之深，三寶是救護之極；在獄受苦，不聞此名，明無救也。
一、通國入軍戒第十一犯重。為使入此篇，殺生故帶重罪。
二、放火損燒戒第十二犯重。焚燒故入此篇，隨所損物故為重。
三、依官強乞戒第十七犯重。恃官勢入此篇，強吾物犯盜戒。
四、為主失儀戒第二十五犯重。為主失儀入此篇，損三寶物故宜犯重。
五、違禁行非戒第三十自謗三寶入重。六齋三長日作非，入此篇收。殺生故重。
（391）六、畜作非法戒第三十二。輕秤小斗等入此篇收，取人財物犯重。
對治法
教起對治中二句。初起自行，故云常生正語正見。亦利他行，正語可知，令他不生倒解，名為正見。
明違法結罪。邪語邪見，反前可知。言邪業者，依邪見起行，名為邪業。又解，語業起妄，名為邪語。意業起妄，名為邪見。身業起妄，
名為邪業。五邪命食，名邪業。
<pb n="85"/>
次科唱法。初告人數。上下次明所為。國王、父母、師僧、檀越，是為四恩。心依色中名為含識，六道總收有情之罪。初半、明佛所制，
上句自行、下句眾法。下半偈彰已合數。應，猶當也。
<bf>《佛地經論》</bf>云：「煩惱魔者，謂一百二十八煩惱並隨煩惱。蘊魔者，謂五取蘊。死魔者，謂有漏內法諸無常相。天
魔者，謂欲界第六自在天子。如是四種皆能損害諸善法故，說名為魔。由是四魔，生諸怖畏。如來永離四種魔故，無諸怖畏。」<bf>
《大正藏》</bf>二六．二九五中
（392）梵語摩醯首羅，華言大自在，又譯威靈，或云三目，故為三界尊極之生。<bf>《輔行記》</bf>云：「色界天，三目
八臂，騎白牛執白拂，有大威力，居菩薩住處，能知大千世界雨滴之數；統攝大千世界，於色界中此天獨尊也。
<bf>《佛教大藏經》</bf>七八．五五六
　　　<img n="V\V027.png"/>

發菩提心
菩提者，無上正真道也。發求無上正真道之心，名發菩提心。<bf>《無量壽經》</bf>云：「捨家棄欲而作沙門，發菩提心，一
向專念無量壽佛。」又發意、同於發心。<bf>《無量壽經》</bf>上曰：「發無上正真道意，棄國捐王，行作沙門。」
（摘錄）<bf>《大藏經》</bf>十二．二七二中
教化，教人而化惡為善也。<bf>《法華經》</bf>方便品云：「諸佛如來但教化菩薩。」
（393）<bf>《佛學大辭典》</bf>二○二二
不瞻病苦戒第三
述意。菩薩以大悲為懷，拔有情苦為用，何容見而不瞻救，故須制也。戒經云：八福田中看病為第一福田。諸佛、聖人、僧，此三名敬田
。和上、阿闍梨、父、母、生法身、色身，此四名為恩田。病是悲田，能如法看病，即是施命也。又見病人念其苦楚，用心救療，給施湯
藥，獲福無量。<bf>《義疏》</bf>云：病人是勝福田。
釋名。病苦是死之方便，捨而不看，是所犯之過，戒是能治之行。
七眾同犯，大小不全共，大士一切應看。聲聞止在師友、同法、共房及僧差，此外不制。（見義疏六）
<bf>《光明定義經》</bf>云：「一、廣精進。謂菩薩修行道品當勤精進，節食除睡，日夜惺惺，莫令怠惰。為人說法，令彼勞
倦精進修行。二、廣一心。一心者，心不雜亂也。謂修行禪定之時，一心寂靜，離諸散亂。孝順父母，尊敬師友，斷愛遠俗。利意常共，
一心不動。自化亦能化他。三、廣智。智慧（394）者，照了萬法通達無礙也。若墮見聞，則為塵境所蔽。以智照了，愛欲滅除，證涅
槃道。自能亦展轉化他，名為法施。」
淨戒同時除作羯磨
妙臂菩薩請問經頌曰：
如一切穀依於地　由彼登衍而生長
如是白法依於戒　悲水浸潤能生起
佛於毘奈耶藏中　宣說別解脫淨戒
在家密乘除儀則　自餘一切悉應持
<h3>乙二、在家菩薩戒本講義</h3>
　　（出優婆塞經卷三受戒品）
將釋此戒經，大分為二：初釋題，二釋文。釋題為三：一釋名，二出體，三料簡。
今釋名中，初敘在家，二釋菩薩名義，三釋戒本。
敘出家在家修行難易（395）
在家者，<bf>《大寶積經》</bf>云：「復次長者！在家菩薩善修學行。所謂家者名殺善根，名不捨過害助善業，是故名家。云
何名在？一切結使在中住故，故名為住。復次長者，在家菩薩若入僧房在門而住，五體敬禮然乃入。當如是觀，此處即是空行之處、無相
行處、無作行處，慈悲喜捨四梵行處，是正行正住所安之處。我當何時捨於家垢，我當何時住如是行，應生如是欲出家心。無有在家修集
無上正覺之道，皆是出家趣空閑林，修集得成無上正覺之道。在家多塵污，出家妙好；在家具縛，出家無礙；在家多垢，出家離捨；在家
惡攝，出家善攝；在家沒於愛欲淤泥，出家遠離愛欲淤泥。」（摘錄）<bf>《大正藏》</bf>十一．四七四
<bf>《涅槃經》</bf>云：「在家迫迮猶如牢獄，一切煩惱因之而生。出家寬廓猶如虛空，一切善法因之增長。」
釋菩薩名義（396）
<pb n="86"/>
菩薩者，梵語具云摩訶菩提質帝薩埵，此方言大道心成就眾生，亦云大士、願大、行大、運心廣大能建佛事，自他二利，故名大士。亦名
開士，開悟之士，能以淨法開導有情、歸向三寶、返迷為悟、發菩提心等。又稱佛子，以紹繼為義，三乘人皆從佛生解盡是子義。
菩薩發心度生，欲令三界四生之類普皆濟度，無一眾生三歸功勝而不度者；所度眾生無量無邊，是名運心廣大也。願大，四弘誓願。弘、
廣也，誓、制也。謂菩薩廣發誓願，要制其心、志求滿足也行。行大，事理六度萬行。開士，菩薩之德名。
釋戒本
<bf>《戒疏》</bf>云：「言戒本者，顯教體也。」<bf>《行宗》</bf>釋云：「通目中，初云教體者，戒即所詮體、
本乃能詮體。」
<bf>《戒疏》</bf>續云：「戒者禁也、警也，即眾行之所因。本者根也、從也，（397）能生成於道務，此戒為道本也。又
云：戒為行本，世出世行並依承之。」<bf>《行宗》</bf>釋云：「前二約所詮法。初義以因望果，故言道本；次義唯就因論，
故云行本。後三就能詮文」且置不論。卍續藏經》</bf>六二．一七九下
淨戒是成佛本
<bf>《事鈔》</bf>云：「華嚴偈言：戒是無上菩提本，應當具足持淨戒，若能堅持於禁戒，是則如來所讚歎。」<bf>《大
正藏》</bf>四十．五上
<bf>《資持》</bf>釋云：「上句示功。無上菩提者，以果彰因也。次句勸修。下半偈明聖所歎，以順教故。」<bf>《大正
藏》</bf>四十．一八二下
<bf>《事鈔》</bf>云：「地持云：三十二相無差別因，皆持戒所得。若不持戒，當不得下賤人身，況復大人相報。」<bf>
《大正藏》</bf>四十．五中
<bf>《資持》</bf>釋云：「地持，三十二相者，一足下半如底。持戒不動，施心不移；安住實語，如須彌山。」<bf>《
大正藏》</bf>四十．一八三上
顯戒德尊勝
在家菩薩戒本者，以受戒品。<bf>《善生》</bf>言：「世尊！在家菩薩云何得受優婆塞戒？」應彼所請，世尊大慈為居家二眾
頓制六重二十八輕戒，以為修道通途，超生死之要行。以如來出世，不欲增長諸有，要求滅欲（為令出離。欲是惑生死本故。）故立茲學
，然戒是定慧初基，眾行之元本（統收三乘也）。以上通論制戒緣起，並歎戒德尊高，世尊制戒本意。
三毒身因制戒深防（398）
<bf>《戒疏》</bf>云：「原聖制戒，本為止惡業之所興，要唯三毒。」故制六重戒為對此三：對於瞋故立第一不殺戒、立第五
不說四眾過戒。對於貪故，立第二不偷盜戒、立第四不邪婬戒。對於癡故，立第三不妄語戒、立第六不酤酒戒。又酤酒己屬貪。
若能嚴持不殺、不偷盜等六重戒，三毒漸漸力微；以戒淨、定明、慧發，三毒煩惱頓除。子縛已斷，名斷身因；不受後有，名壞身果。
六重戒防三毒（399）

<img n="V\V028.png"/>
懺犯戒罪
<bf>《大寶積經》</bf>云：「復次舍利弗！若有菩薩犯波羅夷者，應對清淨十比丘前，以質直心殷重懺悔。」
犯重夷、犯塔、犯僧，於三十五佛前，晝夜獨處、殷重懺悔。菩薩若能滅除此罪，爾時諸佛即現其身。<bf>《大正藏》</bf>十
一．五一五下
持犯表解
持犯名義，因便列表如下。言方便者，或但攝心離過，或復修諸善對治。
<img n="V\V029.png"/>

正釋經文（402）
<bf>《善生經》</bf>云：「殺戒第一。　善男子！優婆塞（夷）戒，受持戒已，雖為身命，乃至蟻子，悉不應殺。若受戒已，
若口教殺、若身自殺，是人即失優婆塞（夷）戒。是人尚不能得煖法，況須陀洹至阿那含。是名破戒優婆塞（夷）、臭優婆塞（夷）、旃
陀羅優婆塞（夷）、垢優婆塞（夷）、結優婆塞（夷）。是名初重。
盜戒第二。　優婆塞（夷）戒，雖為身命，不得偷盜乃至一錢。若破是戒，是人
即失優婆塞（夷）戒。是人尚不能得煖法，況須陀洹至阿那含，是名破戒優婆塞
（夷），臭、旃陀羅（夷）戒，垢、結優婆塞（夷）。是名二重。
<pb n="87"/>
大妄語戒第三。　優婆塞（夷）戒，雖為身命，不得虛說我得不淨觀至阿那含。若破是戒，是人即失優婆塞（夷）戒。是人尚不能得煖法
，況須陀洹至阿那含。是名破戒優婆塞（夷），臭、旃陀羅、垢、結優婆塞（夷）。是名三重。
邪婬戒第四。　優婆塞（夷）戒，雖為身命，不得邪婬。若破是戒，是人即（403）失優婆塞戒，是人尚不能得煖法，況須陀洹至阿那
含。是名破戒優婆塞（夷），臭、旃陀羅、垢、結優婆塞（夷）。是名四重。
說四眾過戒第五。　優婆塞（夷）戒，雖為身命，不得宣說比丘、比丘尼、優婆塞、優婆夷所有罪過。若破是戒，是人即失優婆塞（夷）
戒。是人尚不能得煖法，況須陀洹至阿那含。是名破戒優婆塞，臭、旃陀羅、垢、結優婆塞（夷）。是名五重。
酤酒戒第六。　優婆塞（夷）戒，雖為身命，不得酤酒，若破是戒，是人即失優
婆塞（夷）戒。是人尚不能得煖法，況須陀洹至阿那含。是名破戒優婆塞（夷）
，臭、旃陀羅、垢、結優婆塞（夷）。是名六重。」
<bf>《大正藏》</bf>二四．一○四九上
<bf>《普門品別行疏》</bf>云：「善男子。男子，丈夫之稱。有二義：或宿具善因、或今生善類。」
優婆塞。是梵語，此云近事男。謂親近奉事三寶之義。新譯鄔波索迦，此云善宿。<bf>《成論》</bf>云：「此人善能離破戒宿
。古錄云以為清信者，清是離過之名，信是入道之本。優婆夷，新譯鄔波斯迦，例如云云。優婆塞，昆曇云離（404）欲男女。正法華
云清信士女。大哀經云勳士勳女。或云善宿男女。雖有多名，通名在家二眾。」⿴口劄⿴口註（399）（400）
戒。梵語尸羅。<bf>《智論》</bf>云：「戒者，秦言性善也。謂性是善，不從惡故。」
<bf>《大正藏》</bf>二五．一五三中
<bf>《善生》</bf>云：「戒者制也，制不善法。或云迮隘，性不容惡。又云清涼，遮煩惱熱。或名為上，能上天堂，至無上道
。此但從功能以彰名。又從心辦，如經云學，學調伏心等，等於五根。」<bf>《大正藏》</bf>二四．一○七一中
煖法位，從喻為名，如人鑽木取火，火雖未出、先得煖相。譬此加行位中，雖未得無漏智，亦得相似智慧，名為煖法位。煖法位修四正勤
：已生惡令斷，未生惡令不生，已生善令增長，未生善令速生。
煖法，四加行之一，亦名四善根。欲獲見道（初果）、革凡成聖。遂起煖等四心、修四諦觀，以定資慧、加功用行，故名四加行，見道即
初果須陀洹也。
一、是名破戒者。　謂無作戒體起隨行，能克淨果。今已毀破，淨因缺、淨果亦無。
（405）二、臭優婆塞者。　破戒如死屍、無香氣，是優婆塞中之臭惡者。
三、旃陀羅者。　以破重戒，墮於下賤種姓，無人同彼交結。
四、垢優婆塞者。　以毀重戒，定慧不生，遠離清淨道，故名為垢。
五、結優婆塞者。　以犯他勝處法，不能解脫生死苦，故名為結。
一、不殺生。謂慈心憐愍，不斷一切命也。應起慈方便救護一切眾生。
二、不盜戒。謂不竊劫他人財物。應布施助一切人生福樂。
三、不妄語戒。謂言當誠實，不應虛妄誑他也。
四、不邪婬戒。謂守禮自防，不應邪行也，以淨法施人。
五、不罪過戒。謂不說四眾罪，為護人信心，名護法行。
六、不酤酒戒。謂酒能昏亂性，是罪因緣，應與人慧明。
<bf>《善生》</bf>云：「善男子，若受如是優婆塞（夷）戒，能至心持，不令毀犯，則能獲得如是戒果。善男子！優婆塞（夷
）戒，名為瓔珞、名為莊嚴，其香微妙、熏無不徧，遮不善法、為善法律，即是無上妙寶之藏，上族種姓、大寂靜處，是甘露味、生善法
地。直發是心，尚得如是無量利益，況復一心受持不毀。」
<bf>《大正藏》</bf>二十四．一○四九中
（406）一、戒名為瓔珞。　謂菩薩嚴持禁戒，離三業之諸惡。（見<bf>《大集經》</bf>）
<bf>《義寂戒疏》</bf>云：「瓔珞，喻攝善法戒，莊嚴法身。」
<bf>《大正藏》</bf>四十．六五六中
<pb n="88"/>
<bf>《法藏戒疏》</bf>云：「能莊嚴行者，諸佛護念、人天樂觀，故如瓔珞也。」
二、名為莊嚴。　莊嚴即具德之義。謂以戒慧，開發妙覺菩提。」（見露一、<bf>《涅槃經》</bf>）
三、其香微妙。　經云：「佛告阿難！有風無風、香徧十方者。世間若有近事男近事女，能持淨戒、行諸善法。爾時世尊而說頌曰：所有
世間沈檀等，其香微少非徧聞，若人持佛淨戒香，諸天普聞皆愛敬。如是具足清淨戒，乃至當行諸善法，是人能解世間縛，所有諸魔常遠
離。」（見<bf>《佛說戒香經》</bf>）
四、寶藏。　世人得之，免貧窮之苦。戒為三乘人之所尊重，名寶，即是無上妙寶之藏。
五、上族種姓。　即貴族，家世顯貴，謂皇族，於政治有特權。
六、大寂靜處。謂無諸煩惱曰寂，絕諸苦患曰靜。是戒所證之涅槃也。
（407）七、是甘露味。　<bf>《義疏》</bf>云：歎戒譬服甘露，令人壽長不死。要因持戒、得至涅槃。常樂我淨也。<bf>
《大經》</bf>中云：有山從四方來，唯當持戒布施。
言失意罪者。　謂失其世、出世間正意念，違教犯罪。喪失其應得而不得，謂諸功德果報。若犯此戒，應改過自新，懺悔除滅，所受戒體
復本清淨。
不起墮落者。　謂若不起心發露，向他求懺悔者，必墮惡趣苦故。
不淨者。謂犯此戒、唯污戒體。
有作者。　謂無作戒體雖被汙染，仍存不失故。結文用之
<bf>《善生》</bf>云：「菩薩有二種：一者退轉、二者不退。已修三十二相業者，名不退轉；若未能修，是名退轉。復有二種
：一者出家、二者在家。出家菩薩奉持八重，具足清淨，是名不退；在家菩薩奉時六重，具足清淨，亦名不退。」
<bf>《大正藏》</bf>二四．一○三五中
六戒要解
殺戒第一
一、制意<bf>《太賢古迹》</bf>云：「世間所畏死苦為窮，損他之中無過奪命。（408）如<bf>《智論》</bf>云
：『設滿世界寶，無有直身命。是則菩薩濟物為心，而施極怖便失其性，違大悲心，故制此戒。』<bf>《大正藏》</bf>四十．
七○三中
<bf>《受十善戒經》</bf>云：
「佛告舍利弗　汝今應當知　一切受生者　無不愛身命
是故應行施　普慈等眾生　視眾如眼目　是名不殺戒
過去來今佛　一切智所說　奉持不殺戒　必成菩提道」
<bf>《大正藏》</bf>二四．一○二四上
<bf>《資持》</bf>云：「三、手指纖長，四、足跟長，五、身方直。持不殺不盜，於父母師長常生歡喜，殺眾生者，以息風名
生命，依身心轉，隔不相續名為殺生。從初識至後識，是名殺生分齊也。」<bf>《大正濟》</bf>四十．一八三上
<bf>《戒疏》</bf>云：「其相云何？性罪三過：、違理惡行，、違佛制，、能妨道業。遮罪具二，體非違理，故名遮罪
。」
<bf>《諸經要集》</bf>云：「殺生習報頌曰
殺生入四趣，受苦三塗畢，得生人道中，短命多憂疾。
疫病嬰艱苦，短命常沈沒，若有智慧人，殺心寧放逸。」
<bf>《大正藏》</bf>五四．一二九下
（409）二、釋名。<bf>《法藏戒疏》</bf>云：「殺生是所犯過，戒是能治之行，能所通標，故名殺戒。」<bf>《大正
藏》</bf>四十．六一○上
三、具緣成犯。是人（所殺者人簡非人畜生），人想（意在殺人），有殺心，興方便，五前人命斷。」（摘錄）<bf>《弘
一大師法集》</bf>二．七五一
盜戒第二
<pb n="89"/>
<bf>《太賢古迹》</bf>云：「一、制意─施攝六度、廣濟眾生，盜正壞檀、二利俱喪。世間醜謂盜也，障修道業、廣招苦故。
寧應捨身以避斯咎，何以少財自辱二世，故損依報，次正報制。」<bf>《大正藏》</bf>四○．七○四上
<bf>《智論》</bf>偈云：「一切諸眾生，衣食以自活，苦劫苦奪取，則為劫奪命。」
<bf>《大正藏》</bf>二五．一五六上
二、釋名　盜劫。偷，不與取，無非損財，是所防之業。能禁此過名戒。
<bf>《戒疏》</bf>云：「非理損者為盜（侵虧於他），公白取者為劫（強力直奪），（410）畏主覺知，不與取者為偷（明
主不捨）。」（摘錄）<bf>《卍續藏經》</bf>六二．二六七下
<bf>《受十善戒經》</bf>云：「不盜戒者，普施一切眾生財物外命，是故諸佛說不盜戒名為甘露清涼隱，護持是戒名生天路、
得道處、涅槃方、解脫命。是故諸佛讚歎不盜，斷惡鬼因。」<bf>《大正藏》</bf>二四．一○二五下
<bf>《在家備覽》</bf>云：「三、具六緣成犯─一、他物，二、他物想，三、盜心，四、興方便，五、值五錢，六、舉離本處
。（摘錄）<bf>《弘一大師法集》</bf>二．七六二
大妄語戒第三
<bf>《太賢古迹》</bf>云：「一、制意─<bf>《智論》</bf>云：妄語之人，先自誑身、然後誑人，以實為虛、以虛
為實，虛實顛倒、不受善法。譬如覆盆、水不得入，妄語覆心道水不入，妄語之人心無慚愧，閉天道塞涅槃之門，故制此戒。
（摘錄）<bf>《大正藏》</bf>四十．七○五下
二、釋名─言于稱實名妄，前人領解名語。妄語是業，戒是能對治之行，（411）能所通標，故立斯號。
<bf>《戒疏》</bf>云：「過重欺深名之為大，語乖實錄名之為妄，成業在口名之為語。戒是能治之行，故曰大妄語戒。」<bf>
《卍續藏經》</bf>六二．二九五下
<bf>《智論》</bf>說偈云：「實語第一戒，實語昇天梯，實語小如天，妄語入地獄。」
<bf>《大正藏》</bf>二五．八九上
<bf>《正法念處經》</bf>偈云：「實語得安樂，實語得涅槃，妄語生苦果，今來在此受。甘露及毒藥，皆在人舌中，實語成甘
露，妄語則為毒。若入須甘露，彼人住實語，若人須毒者，彼人妄語說。」　<bf>《大正藏》</bf>十七．五一上
<bf>《菩薩戒義疏》</bf>云：「別具五緣成犯─一、是眾生，二、對有情想，三、起欺誑心，四、說過人法，五、前人領解。
」<bf>《大正藏》</bf>四十．五八八下
邪婬戒第四
<bf>《太賢古迹》</bf>云：「一、制意─生死牢獄、淫為枷鎖，深縛有情、難出離故。<bf>《瑜伽論》</bf>云：「
諸愛之中、欲愛為最，若能治之、餘自然伏。』」
<bf>《大正藏》</bf>四十．七○五上
（412）<bf>《諸經要集》</bf>、邪婬正報頌曰：「邪婬入地獄，登彼刀葉林，熱鐵釘其口，洋銅灌入心，毒龍碎骨髓，金
剛鼠食陰，銅柱緣上下，鐵床臥隱深。」
<bf>《薩遮尼乾子經》</bf>偈云：「自妻不生足，好婬他婦女，是人無慚愧，常被世呵責。現在未來世，受苦及打縛，捨身生
地獄，受苦常無樂。」
<bf>《大正藏》</bf>九．三四○上
二、釋名─邪婬者，謂染著無厭、繫縛難捨，是所犯之過，戒是能治之行，能所通舉，故名邪婬戒。
<bf>《戒疏》</bf>云：「此之貪愛，一、能發業。發，謂能造新業。二、能潤業。潤，謂滋長故業、牽生感果。牽生謂引生諸
趣，感果謂成就異熟果。」
（摘錄）<bf>《卍續藏經》</bf>六二．二四八下
三、具三緣成犯─一、有婬心，二、是正境，三、事遂，入胡麻許─犯。
（見五戒相經箋要）
附錄經法句
<bf>《佛般泥洹經》</bf>云：「佛告奈女：能自滅心、不邪婬者，有五增福。一、（413）多人稱譽，二、不畏國刑，三、
身得安隱，四、死生天上，五、從意清淨得泥洹道。
<bf>《大正藏》</bf>一．一七九上
<pb n="90"/>
<bf>《善生》</bf>云：「善男子！優婆塞戒不可思議，何以故？受是戒已，雖受五欲而不能障須陀洹果至阿那含果，是故名為
不可思議。」
<bf>《大正藏》</bf>二四．一○四九上
<bf>《增一阿含經》</bf>云：「婬我知汝本，意以思想生，我不思想汝，則汝而不有。是時難陀在一靜處閑居，成阿羅漢。」
<bf>《大正藏》</bf>二．七○一中
說四眾過戒第五
<bf>《太賢古迹》</bf>云：「一、制意─說佛法過、必壞他信，失壞菩薩興法利，況復能招廣大苦果，是故制為他勝處法。」
<bf>《大正藏》</bf>四十．七○六上
<bf>《諸法無行經》</bf>頌云：「若見破戒人，不說其過惡，應當念彼人，久久亦得道。」<bf>《大正藏》</bf>四
十．六二七中
<bf>《十輪經》</bf>偈云：「簷蔔華雖萎，勝於一切華，破戒諸比丘，猶勝諸外道。」
<bf>《大正藏》</bf>四十．二六上
二、釋名─說出家在家菩薩僧尼，犯七逆、十重、六重、四重戒罪過。非理唱陳故說云，防此過業名戒，約所防立名。<bf>《大正藏
》</bf>四十．六二六中
<bf>《大寶積經》</bf>云：「爾時世尊欲重宣此義而說偈言：不求他過失，亦不舉人罪，離粗語慳悋，是人當解脫。」<bf>
《大正藏》</bf>十一．五二○下
三、具七緣成犯─一、如文四位，二、作彼想，三、說過意，四、對外人，五、作外人想，六、言彰了了，七、前人領解。
酤酒戒第六
一、制意─酒是無明之藥，令人昏迷失諸善法，菩薩之心常念與人智慧。今以酒貨與他人，非菩薩行。智論云：酒有三十五失，酒是罪之
緣，故聖制戒防之。
二、釋名─貨授與人名酤，令人昏醉名酒。能禁防止過者名戒。
<bf>《薩遮尼乾子經》</bf>偈云：「酒為放逸根，不飲閉惡道，寧捨百千身，不毀犯教法。寧使身乾枯，終不飲此酒。假使毀
戒罪，壽命滿百年，不如護禁戒，即時身磨滅。」<bf>《卍續藏經》</bf>一○六．一四三上
（415）三、具六緣成犯─一、是酒，二、酒想，三、酤意，四、受得直，五、授與酒，六、前人領入手便犯。（見法藏戒疏）<bf>
《大正藏》</bf>四十．六二五中
<bf>《法藏戒疏》</bf>云：「五戒中此當第五不飲酒戒。但以飲酒唯損一身，過未深故屬下輕罪。酤損多人，故今制重。又為
菩薩二利之中、利他為最，但乖益生、已為非理，況乃成損、故非所宜。是故未論自飲、先制授他。」
節錄二十八輕戒
不供養父母師長戒第一
述意：父母有成身、養育二恩，師長授戒以法訓導、成法恩，常思報恩。供養，通論以三業如法修行，名為供養中最。
<bf>《發菩提心集》</bf>云：「供養有三：一、供養，謂衣服等。二、恭敬供養，謂香華等。三、行供養，謂修信戒等。供敬
亦有三：一、給侍。供在尊之側曰侍。二、迎送。三、修行。」
<bf>《法藏戒疏》</bf>云：「孝名為戒，謂供養父母師長，順教無違，名為持戒。（416）亦名制止，謂制三業，止滅諸惡
，故亦名制止。
孝順等者，教起行也。念恩敬養，名之為孝；受尊教命，名之為順。又為過去父母，為講大乘經律，以資冥途；又救一切眾生離苦獲安，
修行成佛；皆名孝順。過去父母、師長二類，孝順亦然。又復聞教奉行，為報恩德。云云」
（摘錄）<bf>《大正藏》</bf>四十．六○七中
<img n="V\V030.png"/>

見四眾尊長不承禮拜戒第五（417）
述意：<bf>《法藏戒疏》</bf>云：「菩薩宜謙卑，恭敬一切。況四部尊長，皆是知法知律者，宜重法而敬人。慢如高山，不受
法水，失利增迷也。又諸佛以法為師，大士常順佛學，理宜重法敬人也。（摘錄）<bf>《大正藏》</bf>四十．六三五上
見四眾毀戒心生憍慢戒第六
自高曰憍，謂意言我勝彼。輕他曰慢，謂彼不如我。見破戒者，應生悲愍心，又以為自省，不可生憍慢之心也。
<pb n="91"/>
<img n="V\V031.png"/>

不往聽法戒第八（本戒經云相去一由旬為限也）（418）
述意<bf>《太賢古迹》</bf>云：「若不聞法，則無解，無解則行由何立。未曾有因緣經云：『聲聞菩提、緣覺菩提、佛果菩提
，皆三菩提，皆由聞法成就。有諸眾生，免三惡道、受人天樂，皆由聞法。故經云：設滿世界火，必過要聞法，念當成佛道，廣濟生死流
。瑜伽頌曰：多聞能遠惡，多聞捨無義，多聞得涅槃。』
釋名。不往聽，是所犯過。若去聽法，名持戒。
<bf>《賢愚因緣經》</bf>云：「有一比丘，林中誦經，音聲雅好。有一鳥聞愛敬，於樹上聽經。被人射殺命終，緣此善根生忉
利天。─持天香華供比丘得須陀洹果，還歸天上。」（摘錄）<bf>《大正藏》</bf>四．四三七中
「須達多家有二鸚鵡解語，一名律提、二名賒律提，聞阿難四諦法，生六欲天，七返後生人中，出家成辟支佛，一名曇摩，二名修曇摩。
」
（摘錄）<bf>《大正藏》</bf>四．四三六下
市易販賣斗秤不平戒第十九（419）
述意：聽在家販賣，但不得以輕秤小斗侵他。計所得五錢結重罪。約用小斗稱，以犯此戒。販，為利故收，為利故出，諍價而高為販也。
賣，為利故出，強增價而高，曰賣也。
釋名。斗秤不公平，是所犯罪。
結勸
在家菩薩戒應如法授
華山傳戒正範云：「若授在家菩薩優婆塞六重二十八輕戒者，科儀同此，唯異戒相云云。」此是見月律師說。
若依<bf>《善生》</bf>云：「智者復應至心觀其身四威儀。若知是人能如教作，過六月已，和合眾僧，滿二十人。作白羯磨：
大德僧聽，是某甲，今於僧中，乞受優婆塞戒。──聽汝受持優塞戒。爾時智者次應為說三歸依法。」
（420）（摘錄）<bf>《大正藏》</bf>二十四．一○四九上
（此是佛制，若捨佛制，取律師制，授戒成否。）以教自觀，是不墮於濫授戒，破滅佛法。
涅槃非由因生

<img n="V\V032.png"/>

善男子！涅槃之體非是如是五因所成，是無常因。一切諸法復有二種因：一者、作因、二者、了因。如陶師輪繩，是名作因。如燈燭等，
照暗中物，（421）是名了因。善男子！大涅槃者，不從作因而有了因；了因者，即是三十七品助道之法、六波羅蜜，是名了因。又云
三解脫門、三十七品，能為一切煩惱作不生生因。亦為涅槃而作了因。善男子！遠離煩惱，則得了了見於涅槃，是故涅槃唯有了因無有生
因。又云若離如是三十七品，終不能得聲聞正果，乃至阿耨多羅三藐三菩提果，不見佛性及佛性果。以是因緣，梵行即是三十七品，何以
故？三十七品，性非顛倒、能壞顛倒，性非惡見、能壞惡見，性非怖畏、能壞怖畏。性是淨行故，能令眾生畢道造作清淨梵行也。
（摘錄）<bf>《大正藏》</bf>五十三．八○○上
受戒發菩提心
<bf>《彌勒菩薩所問經》</bf>云：「如來說言彌勒，發菩提心有七種因，何等為七？一者諸佛教化、發菩提心。二者見法欲滅
、發菩提心。三者於諸眾生起大慈悲、發菩提心。四者菩薩教化、發菩提心。五者因布施、發菩提心。六者學他發菩提心。七者聞說如來
三十二相、八十種好、發菩提心。彌勒！諸佛教化發菩提心、見法欲滅發菩提心，於諸眾生起於大慈悲發菩提心，此三（422）發心能
護正法，速疾成就阿耨多羅三藐三菩提。餘四發心，非真菩薩，不能護持諸佛正法、速疾成就無上菩提。此明何義？若菩薩成就深心，畢
竟不退，得大悲心大勇猛力，為諸世間一切眾生過箭所射，而觀眾生起大慈悲，攝諸善根聚集增長。故言初發心時，過聲聞地。」<bf>
《大正藏》</bf>二十六．二四○中
<img n="V\V033.png"/>
<h3>乙三、優婆塞戒經六波羅蜜品講義（423）</h3>
北涼中印度藏法師曇無讖譯於姑藏
將釋經文，先述四意。一釋經題目。二譯經人號。三釋今品題。四略釋當品經文。
一、釋經題目三
<pb n="92"/>
<bf>《優婆塞戒經》</bf>
　釋優婆塞。是梵語，此云近事男，謂親近奉事三寶之義。新譯鄔婆索迦，鄔波斯迦，此云善宿。或論云：「此人善能離破戒宿。」<bf>
《古錄》</bf>云：「以為清信者，清是離過之名，信是入道之本。優婆夷，新譯鄔波斯迦，例侞云云。」<bf>《毘曇》
</bf>云：「離欲男女。」<bf>《正法華》</bf>云：「清信士女。」<bf>《大哀經》</bf>云：「勳士勳女，或
云善宿男女。雖有多名，通名在家二眾。若別說者，形雖在俗，元未婚娶，常隨如來為二眾（今住寺舍）。若曾婚娶，今持五戒，永斷俗
法，則於佛法有功，名曰勳士。若俗法不虧，而持五戒，復加八齋，名（424）善宿男女。又具持五戒，近求人天即無分，若兼畏生死
，志求涅槃是少分。若知戒是法，攝一切法，專為佛道是滿分。」
　釋戒。梵語尸羅，此云戒。善訓為警，由警策三業，遠離緣非，此明因也。<bf>《智論》</bf>云：「戒者，秦言性善也。
好行善道，不自放逸，謂性是善，不使從惡故。
此是在家菩薩大乘戒，有三聚名，<bf>《瓔珞經》</bf>云：「聚即總攝為義，菩薩三聚，攝行斯盡。一、攝律儀戒，律儀禁惡
，結業煩惱，究竟斷故。即止行也。二、攝善法戒，世出世間，大小修證，究竟修故。即作行也。三、攝眾生戒，一切含識，究竟度故。
即六度四攝，亦名饒益有情戒。」
諸部重戒多少不同。<bf>《菩薩善戒經》</bf>，出家菩薩有八重戒，即<bf>《梵網》</bf>十重戒中，初四及後四也
。以出家菩薩先受聲聞戒，具前四重，後受菩薩戒，更加後四也。<bf>《優婆塞戒經》</bf>，亦名<bf>《善生經》</bf>
。在家菩薩有六重戒，即<bf>《梵網》</bf>前六戒是也。酤酒說過於在家人罪偏重故，於出家人則稍輕也。<bf>《瑜
伽師地論》</bf>，<bf>《菩薩地持論》</bf>，有四重戒，即<bf>《梵網》</bf>後四戒也。<bf>《梵網經
》</bf>具十重戒，通攝道俗，統該諸部也。
（425）釋經。<bf>《梵網經玄義》</bf>云：「梵語修多羅，此云契經。上契妙理，下契群機。
又訓法訓常；法者，軌持義，持是法體，任持自性；軌是法用，謂軌生物解。今
謂苦集下墜，道滅上昇。性各決定，持也。苦集成凡，道滅作聖，自業差別，軌
也。常者，不變不壞義。軌持即契機；不變不壞即契理。又此文字即教經，契機
即成行經，契理即是理經。」<bf>《蕅益大師全集》</bf>十一．七○九○
二、述譯經人號
北涼中印度三藏法師曇無讖譯於姑藏
北涼，晉宋間十六國之一。匈奴沮渠蒙遜，背後涼，推段業滅涼州牧，居張掖。後殺段業而代之稱涼王，史曰北涼。有今甘肅省蘭縣以西
地，後降後魏。
中印度，舊稱天竺身篤，新稱印度，此云月，以其國土，聖賢降迹教化，如月照臨，故名印度。
三藏法師，謂知法知律知摩夷者。知法者，謂善持修多藏。知律者，謂（426）善持毗尼藏。知摩夷者，論藏四名之一；梵語摩夷，此
云行母本母，以論藏詮顯行法，為生行之母；論藏詮理，為教本，故曰本，以彼能生教之理，故名理本。
曇無讖，比丘名，此云法豐。譯者，易也，易梵語成華言也。
姑藏，地名，今甘肅省涼州。東晉安帝時，曇無讖三藏為河西王沮渠蒙遜譯出大般若涅槃經。及本戒經，皆於此譯出。
三、釋品題
六波羅蜜謂檀、戒、忍、進、定、慧。
波羅蜜，是梵語，譯云彼岸到；今順此方文法，應云到彼岸。彼岸者，生死為此岸，涅槃為彼岸，煩惱為中流，六度為船筏。謂修上度行
，可以離生死此岸，度煩惱中流，到涅槃彼岸也。又有行、時、果三度，謂六度。善修滿足為行度，三祇劫滿為時度，得大菩提為果度。
已上略述戒經題等三竟。
四、略釋經文（427）
聞如是，一時佛法舍衛城東丞相家殿。
通序為五緣起。佛在拘尸那城，末羅園娑羅林間，般涅槃時，阿難有親屬愛，未離欲故，心沒憂海，不能自出。有長老阿泥盧豆，此云無
貧，語阿難言：「汝是持佛法藏之人，當往佛前請問四事：一、佛涅槃後我等云何行道？二、誰當作師？三、惡口車匿云何共住？四、結
集法藏，經初作何等語？云云。」佛告阿難：「若我滅度後，依四念處修道。解脫戒經即是大師。車匿比丘如梵天法治，彼亦能得度。法
寶經初，作是語言－如是我聞，一時佛在某國土某處等。以過去未來現在十方諸佛法藏，經初皆稱是語故。<bf>《妙法蓮華經文句》
</bf>云：「我聞者，或聞如是，蓋經本不同，前後互舉耳。」
<bf>《大正藏》</bf>三十四．三下
聞者，謂能持之人也。如是者，舉所聞之法體。一時者，聞持和合，非異時也。佛者，時從佛聞也。在舍衛城東丞相家殿者，聞持之處也
。
聞者，<bf>《妙法蓮華經文句》</bf>云：「耳根不壞，聲在可聞處，作心欲聞，眾（428）緣和合，故言我聞。問：應言耳
聞，那言我聞？答：我是耳主，舉我攝眾緣，此世界釋也。」<bf>《大正藏》</bf>三十四．三下
<bf>《妙法蓮華經文句》</bf>云：「阿難登高，稱我聞，遣眾疑。阿難身與佛相似，短佛三指，眾疑釋尊重出；或他方佛來；
或阿難成佛。若唱我聞，三疑即遣，此對治釋也。」<bf>《大正藏》</bf>三十四．四上
<bf>《金光明經文句》</bf>云：「真諦曰：我是器義。一、散心名覆器，無聞慧故。二、忘心名漏器，雖得而失，無思慧故。
三、倒心名穢器，非而謂是，無修慧故。阿難無三過，是善好器，親承有在，故言我聞。」
<bf>《大正藏》</bf>三十九．四七中
<bf>《觀經疏》</bf>云：「我聞者，一切法空無我，何故說我？隨俗假名說我，若無我則無聞，若無聞化道則絕，為此義故，
雖無我知，為傳化不絕，假名說我。」大經，佛告文殊：「阿難侍佛二十年，具足八種不可思議。一、不受別請。二、不受故衣。三、不
非時見佛。四、見一切女人不生慾心。五、持一切法，不曾再問，唯除釋種被殺。六、知佛所入定。七、知至佛所者，受益（429）不
同。八、悉能了知佛秘密法。」
<pb n="93"/>
如是者，舊解，如名不異，是日無非。阿難所傳文句，似瀉水分瓶，與佛一種故不異，稱如。文下之理，允當無謬，故無非曰是。略而言
之，文如理是。<bf>《金光明經文句》</bf>云：「佛如法相而說，阿難如聞相而聞傳，故言如也。佛如法相而解，阿難如海量
而受，故言是也。」<bf>《大正藏》</bf>三十九．四七中
真諦三藏云：「如是者，決定也。有數決定、理決定。佛說此經有若干文句，若多成增謗。阿難傳之如瓶瀉水，不多不少，故數決定。佛
無相之理，不有不無，若有墮增，若無墮減，阿難傳之無增無減，故理決定。」
一時者，智者大師云：「眾生感法，佛慈赴教，機應之時也。而言一者，若前思後覺，斯二非一，思覺妄斷豁悟之時，故言一時也。」三
藏云：「高時下時，皆是。若過若不及，不堪聞法。唯有平時，即是一時也。私謂高時慢心不行，下時耽荒五欲，不慢不耽是平時也。」

佛者，天台師云：「佛者，依一切智有丈六佛，依道種智有丈六尊特佛，依一切種智有法身佛，三佛不得一異，非一異，而一異爾。」
（430）<bf>《佛說十號經》</bf>云：「云何名佛？智慧具足，三覺圓明，是故名佛。佛告阿難：『我昔經行之次，有婆羅
門，而來問我何故汝之父母，為汝立名呼為佛耶？』佛即答言：『世所知者，我能了知；世所觀者，我亦能觀；所得滅者，我亦得滅。我
具一切智一切了知，我從無數劫，種種修行，遠塵離垢，今得無上菩提，故立佛號。』」<bf>《大正藏》</bf>十七．七二○上

在舍衛城東者，釋師云：「舍衛，此云聞物。國勝物多出此境，嘉名遠振諸國，故名聞物。又云豐德，國豐四德，謂欲塵財寶日豐，人有
多聞解脫之德。王名波斯匿，此云月光。」
丞相者，官名，猶輔佐也。掌丞天子助理萬機也。我國周朝置左右丞相，秦漢時名相國，後改丞相，宋元時亦置丞相。
家殿者，堂屋高嚴者，通名為殿。後世惟供佛菩薩，及帝王所居曰殿。律云：「跋提母為彼建三時殿，後出家成道。」略述通序，亦名證
信序竟。
<h2>甲七、律宗史乘章（431）</h2>
<h3>乙一、印度學之分部</h3>
丙一、略述印度律宗源流
<bf>《戒疏》</bf>云：「律分其相有四：一者二部，二者五部，三者十八部，四者五百部等。異世五師不分，以主一故；同時
五師則分，分之時間，約在佛滅後百年。詳情如次：
一者二部─如<bf>《四分》</bf>云：『佛滅度後，初結集時，迦葉選耆年無學五百，名上座部；餘不在數者，自行結集，人不
計數，名大眾部。於王舍城竹林精舍，西南六里大石窟中，是迦葉等結集處；又西行二十里，是諸無學結集處。文指二處，明有二部，是
為根本二部。又一夏之中，優波離尊者，（此云近執，原為太子知事人。）八十番誦出，名八十誦律大毘尼藏。又摩訶僧（432）祇律
，此云大眾，從眾為名，即窟內上座部。大眾之名，名該二部，以窟內外分之。此是根本二部，簡眾純雜。』
二者五部─佛滅度百年後，律分五部。由以第五師優波多，此云近護，有五弟子，各於上座部中，契同己見者，結集成一部。一、曇無
德部，此云法正，亦譯法護，從人為名。律名<bf>《四分》</bf>，共六十卷，南山所宗。二、薩婆多部，此云一切有，從計為
名；彼計諸法名字是空，法體皆實。律名<bf>《十誦》</bf>，共六十一卷。三、迦葉遺部，此云重空觀，說無有我及以受者。
我即所執倒本，受是能執妄情，凡謂實有，遂生執著，我既本無，執將何附。此部全律未到，只有解脫戒本。四、彌沙塞部，此云不著有
無觀，不作地水火風空識相，不作不著有，存此六相，不著空也。此從行為名。律名<bf>《五分》</bf>，計三十卷。五、婆粗
富羅部，此云有，不說空，計妄為有，計我徧五蘊，推析非一非異，知是虛妄，計妄為有，可得悟道。從計得名。律未傳來。<bf>《
大集經》</bf>云：『五部雖各別，不妨諸佛法界涅槃，謂簡二乘偏真故。涅槃一相，趨入萬途，故云不妨。』
三者十八部─如智首律師疏云：『五部初分二百年後，何者是也？薩婆多中分出四部（連本共五部），迦葉遺中分出二部（連本共三部）
，彌沙塞中分出一部（連本共二部），四百年後僧祇部中分出六部（連本七部），曇無德部始終未分。（以上合計十八部）。若此而論，
無婆粗富羅部，古師以彼當僧祇部者非也。』又<bf>《文殊問經》</bf>分別部品云：『根本二部，從大乘出，摩訶僧祇部，分
別說有七。二者體毘履，分別有十一、十八及本二，皆從大乘出，無是亦無非，我說未來起。』<bf>《戒疏》</bf>云：『摩訶
僧祇，此云大眾，老少同集故，此即窟外大眾部也。僧祇名通兩部，須約窟內外以分。體毘履，此云老宿，唯老宿人共出，即窟內上座部
。』
四者五百部─<bf>《智論》</bf>云：『佛滅度後，五百異部，聞畢竟空，如刀傷心。』<bf>《智論》</bf>但有通數
，不出人法名字。彼具云：佛法過五百歲，各各分別，有五百部。』」（摘錄）<bf>《卍續藏經》</bf>六二．一七五下～一七
七下
<bf>《戒疏》</bf>云：「五部十八，乃是人分，至於律教，無非佛旨。何得無學，妄敢措辭。縱有披解，自有卷帙是也。」<bf>
《行宗》</bf>云：「言輕緣者，二部因簡眾純雜，五部由師無所判，其十部異執論中、育王集會論法垂成，五百部者有言無
相。」
丙二、印度律宗源流表解（434）
<img n="V\V034.png"/>

（附）
異世五師：迦業─阿難─田地─商那和修─優婆多。
同世五師：優婆多之五弟子。律分曇無德等五部。

三、十八部律分出表（有二說）（436）
<img n="V\V035.png"/>
（437）
<img n="V\V036.png"/>

<h3>乙二、中華律宗之流傳</h3>
<pb n="94"/>
略述此土戒法流傳之次第
一、曹魏時始譯<bf>《僧祇戒心》</bf>，<bf>《四分羯磨》</bf>。斯二部初傳洛陽，是為大僧（438）受戒之始
也。其時比丘尼，唯從一眾邊受。至劉宋文帝時，有西尼來，乃足十數，是為比丘尼於二部僧中受戒之始也。
二、姚秦弘始六年至八年，譯<bf>《十誦律》</bf>。
三、姚秦弘始十二年至十五年，譯<bf>《四分律》</bf>。以上二部譯於關中。
四、東晉安帝義熙十四年，譯<bf>《僧祇律》</bf>。
五、劉宋景平元年，譯<bf>《五分律》</bf>。以上二種譯於江左。
六、唐天后久視至睿宗景雲時，譯<bf>《根本一切有部律》</bf>。此律南山未見。
江南嶺表<bf>《十誦》</bf>先盛。關中（陝西）諸處，多承<bf>《僧祇》</bf>。<bf>《四分》</bf>雖譯
於姚秦，而至元魏孝文時，法聰律師乃始弘揚。法聰本習<bf>《僧祇》</bf>，因考戒體遂弘四分。五傳（道覆、惠光、道雲、
道弘）至智道，智首傳南山，<bf>《四分》</bf>一宗遂大興焉。<bf>《五分》</bf>罕有弘通者。南山嘗稱其文勝，
而傷歎也。<bf>《根本說一切有部律
》</bf>譯最完密，但譯布稍後，適在<bf>《四分》</bf>盛行之時，故未傳布。
詳敘五部廣律流傳次第（439）
<bf>《戒疏》</bf>云：「自漢明夜夢之始，迦竺傳法以來，未遑具體，眾分道俗，無受歸戒。年過二百，至曹魏齊帝，嘉平年
中，有天竺沙門曇摩迦羅華言法時，出僧祇戒心，方立大僧羯磨受戒。至高貴鄉公正元年，安息國沙門曇諦，出曇無德部羯磨。斯二部，
初在洛陽，是為戒律之先也。迦羅行授，曇諦譯羯磨。」
（摘錄）<bf>《卍續藏經》</bf>六二．一七九下
其時比丘尼唯一眾邊受。至劉宋文帝時，有西尼來，乃足十數，是為比丘尼於二部僧中受戒之始也。
一、姚秦弘始六年至八年，有天竺僧弗若多羅，華言功德華。又曇摩流支，云法樂。又西僧摩叉，云無垢眼共譯出<bf>《十誦律》</bf>
六十一卷。
二、姚秦弘始十二年至十五年，罽賓沙門佛陀耶舍，華言覺明。誦出本文，涼州沙門竺佛念譯。譯道含筆受（筆受即錄語成文）。共譯出
<bf>《四分律》</bf>六十卷。
三、東晉安帝義熙十四年天竺僧，佛陀跋陀羅，華言覺賢，於揚州道場（440）寺，譯出<bf>《僧祇律》</bf>，四十卷。此
律是晉法顯遠遊印度，具寫梵文持還晉地。
四、劉宋景平元年，有天竺僧，佛陀什，華言覺壽，於揚州龍光寺譯出<bf>《五分律》</bf>三十六卷，道生慧嚴等筆受。
五、唐天后久視至睿宋景雲時，中國沙門義淨譯出<bf>《根本說一切部律》</bf>五十卷。此律南山未見。
律宗九祖傳略
一、曇無德尊者。此云法正法護等。天竺國人，采菽氏之苗裔，體毘履之支派。
二、曇摩迦羅尊者。此云法時。中天竺沙門。曹魏齊帝嘉平年中，於洛陽出僧祇戒心，居中統要，喻之如心。於高貴鄉公正元年，安息沙
門，曇諦出曇無德部羯磨於洛陽。曇諦譯羯磨，法時行授戒，是我國授戒初始。
三、法聰律師。南陽人也。元魏時世稱律匠，本學僧祇，因考戒體，則首傳四分，遠承法時三藏。
四、釋雲中道覆律師，聰師之弟子。承聰師，撰四分戒疏六卷。
（441）五、大覺寺慧光律師，姓楊氏定州長盧人。年十三隨父入洛城，四月八日往佛陀禪師所受三皈。陀謂此沙彌非常人也。若受大
戒宜先聽律，律是慧基，非智不奉。若初依經論，必輕戒網，邪見滅法障道之源。師製有戒疏六卷傳世。
六、高齊道雲律師。依師奉遺令專宏律部，造戒疏九卷，行於世。
七、河北道洪律師。相州紹道雲胤，所著律鈔，而行於世。
八、京師宏福寺：釋智首律師。年二十二方稟大戒，雖從師授而得不未知，乃於古佛塔前，請祈顯證，蒙佛降摩頂，身心安泰，方知感戒
。雖教所未聞，而行儀先備，及尋律部，多會其文，明若夙知。首素僧祇，後從洪學。撰疏二十卷，夫持律之賓，日填堂宇。
九、南山澄照律師。諱道宣。京兆人也，錢氏吏部尚書中之子。母夢月輪貫懷而孕。生時母夢梵僧語之曰，所孕者梁僧祐律師也。處胎十
二月而生。九歲徧覽群書。十二善習文墨。十五投日嚴寺慧群律師求剃度。十六誦法華兩旬而徹。十七落髮。二十依智首律師進具戒，三
衣惟布，常坐一食。唐武德四年依首師學律，性好禪那，期修正定。群曰戒淨定明慧方有據，始聽未（442）閑持犯焉識。聽律二十遍
。七年徙居終南山紵麻蘭若，宗承法首始製行事鈔等，建南山宗。匡廬憨山師讚曰：如來設教，三學為師。定慧所發，以戒為基。大法東
流，此教未光，南山傑出，一振其綱。道宣律祖，於隨文帝開皇十六年丙辰一歲。昔在童稚，即有信心，喂然歎曰：世間榮祿，難可常保
。因往日嚴寺出家。寺在京師，隨煬帝造。後住南山紵麻蘭若，淨業寺。年七十二歲，十月十三日入寂上升兜率內院。
此土四分律宗派系

<pb n="95"/>
<img n="V\V037.png"/>

<bf>《芝苑》</bf>戒體章云：「問：此與天台圓教為同異？答：理同說異。何名理同？以下疏中，引法華文，用法華意，立此
圓體。但彼教統攝，此局一事。何名說異？今此為明戒體，直取佛意融前二宗。自得此談，非謂取彼，但名相濫，是故異也。」
<bf>《弘一大師法集》</bf>二．六六二
我國佛教三武一毛之難（444）
一、北魏太武帝因信道教，誅戮沙門。
二、北周武帝罷沙門，令還俗。
三、唐武宗信道士趙歸真言，痛抑佛教。
四、民國五十八年毛酋造反，破塔壞寺，毀像焚經，沙（淘）汰僧尼。
<h2>甲八、不殺生戒章（445）</h2>
戒殺恒吉祥
戒除殺生慈心增長，晝夜六時一切吉祥。<bf>《地論》</bf>云殺生二果：「一報謂三惡道受苦報故。二習氣果，謂人中受殘果
。」<bf>《雜論》</bf>云三果：「一異熟果。初殺生異熟果，隨上中下受三惡趣苦。二等流果。彼但云一果謂短命。此中有二
：謂殺生命未斷時令彼苦故，此方便位得多病報；謂正斷命故得短命報。三增上果。雜
集云：「謂外資具乏少光澤是殺生增上果。」
戒殺成十種利益
如<bf>《娑伽羅龍王所問經》</bf>云：「如來說言：『龍王！龍離殺生，善男子善女人獲得十種離煩惱熱清涼之法。何等為十
？一者施與一切眾生無畏。二者安住大慈念中。三者斷諸煩惱過患習氣。四者取無病果。五者種長壽種子。六者諸非人等常所守護。七者
睡寤安隱。八者不見惡夢，離怨恨心。九者不（446）畏一切外道。十者退生天中。是名十種離煩惱熱清涼之法。龍王若不殺善根，迴
向阿耨多羅三藐三菩提者，彼人得菩提時，心得自在。是故壽命無量。』」
<bf>《大正藏》</bf>二六．二五六下
莫殺害有情命
<bf>《涅槃經》</bf>云：「偈云：
一切畏刀杖　無不愛壽命　恕己可為譬　勿殺勿行杖」
<bf>《大正藏》</bf>十二．四二七上
<bf>《諸經要集》</bf>正報頌曰：
戲笑殺他命　悲號入地獄　臭穢與洋銅　灌注連相續
奔刀赴火燄　擘裂碎楚毒　億載苦萬端　傷心不可錄」
<bf>《大正藏》</bf>五四．一二九下
食肉者斷慈悲種
<bf>《楞伽經》</bf>云：「佛言：『我觀眾生，更相噉肉無非親者。由貪肉味遞（447）互相食噉，常生害心增長苦樂，流
轉生死不得出離。』佛說是時，諸惡羅剎聞佛所說，悉捨惡心止不食肉，遞相勸發菩薩之心，護眾生命亦是護身，離一切諸肉不食。悲泣
流淚白佛言：『世尊，我聞佛說諦觀六道，我所噉肉皆是我親，乃知食肉眾生是我大怨，斷大慈種增長不善業，是大苦本。我從今日斷不
食肉，及我眷屬亦聽不食。如來弟子有不食者，我當晝夜親近擁護；若食肉者，我當與作大不饒益。』『大慧！羅剎惡鬼常食肉者，聞我
說法，尚發慈心捨肉不食；況我弟子行善法者，豈聽食肉。若食肉者，當知即是眾生大怨，斷大慈種。』」
大乘教不許食肉
<bf>《楞伽經》</bf>云：「大慧問言：『外道尚遮不許食肉，何況如來大悲含育，而許自他令食肉耶？』若大乘中梵網已制。
乃至下佛答言中，仍云菩薩不應食肉。故知仍存小教中開。」
佛不聽弟子食一切肉（448）
<bf>《涅槃》</bf>善男子！夫食肉者，斷大慈種。及至迦葉！我從今日制諸弟子，不得復食一切肉也。迦葉！其食肉者，若行
若住若坐若臥，一切眾生聞其肉氣，悉生恐怖。譬如有人近獅子已，眾人見之聞獅子臭，亦生恐怖。善男子，如人噉蒜臭穢可惡，餘人見
之、聞臭捨去。設遠見者猶不欲視，況當近之。諸食肉者亦復如是。一切眾生聞其肉氣，悉皆恐怖，生畏死想；水陸空行有命之類，悉捨
之走，咸言此人是我等怨。」<bf>《大正藏》</bf>十二．三八六上
<pb n="96"/>
五部律文無病不聽索食肉
謹將五部律，佛制比丘無病不聽食肉，以為勸誡。莫食魚肉。
<bf>《僧祇》</bf>云：「若諸家中有如是美食─酥、油、蜜、石蜜、乳酪、魚、肉。如是美食，不病比丘為身索者，波逸提。
」<bf>《大正藏》</bf>二二．六三一下
<bf>《四分》</bf>云：「若比丘。得好美食─乳酪、魚、肉，若比丘如此美食，無病自為己索者，波逸提。」<bf>《大正
藏》</bf>二二．一○一九上
（449）<bf>《十誦》</bf>云：「若比丘。不病，白衣家中有如是美食─乳酪、生酥、熟酥、油、魚、肉脯，自為己索是食
者，波逸提。」<bf>《大正藏》</bf>二三．九七上
<bf>《五分》</bf>云：「若比丘、若諸家中有如是美食─乳酪、酥、油、魚、肉。若比丘無病為己索得食者，彼逸提。」<bf>
《大正藏》</bf>二二．五五中
<bf>《有部》</bf>云：「如世尊說，上妙飲食─乳酪、生酥、魚及肉。若苾芻無病為己詣他家乞取食者，波夜底迦。」<bf>
《大正藏》</bf>二三．八二八上
開緣
若病人自乞──────無犯。
若為病人乞、乞得而食─無犯。
若己為彼、彼為己───無犯。
若不乞而得──────無犯。
此是小乘戒經，仍存開緣。我國沙門不聽食肉者，是廢前教。大乘戒經云，食肉斷慈悲種子。
自購肉食不在開緣（450）
若自身買肉　亦無病因緣　非不乞而得　不於開緣攝
　　⿴口劄：若患重病，中西醫師皆言，若食某肉則病痊者，方許食肉。
勸修清淨慈悲等種
<bf>《僧訓日記》</bf>云：「千經所說，萬論所陳，若不去婬，斷一切清淨種。若不去酒，斷一切智慧種。若不去盜，斷一切
福德種。若不去殺，斷一切慈悲種。」
<bf>《蓮池大師全集》</bf>二．二一一五
<h2>甲九、戒學要錄章（451）</h2>
戒含三義
<bf>《智者戒疏》</bf>云：「今言戒者，有律儀戒、定共戒、道共戒，此名原出三藏。律是遮止，儀是形儀；能止形上諸惡，
故名為戒。亦曰威儀，威是清嚴可畏，儀是軌範行人肅然可敬。亦曰調御，使心行調善也。定是靜攝，入定之時，自然調善防止諸惡也。
道是能通，發真已後自無毀犯，初果耕地蟲離四寸，道共力也。此二戒法既是心上勝用，力能發戒，道定與律儀並起，故稱為共。」
<bf>《大正藏》</bf>四十．五六三中
<bf>《地持善戒經》</bf>云：「聲聞禁戒一切善法，悉是無上菩提之因。」又智者大師云：「三歸五戒、十善、二百五十戒，
皆是摩訶衍。」<bf>《勝鬘經》</bf>、<bf>《智論》</bf>，並以聲聞毘尼，即大乘學。
性、遮二罪名義（452）
<bf>《戒疏》</bf>云：「從本惡以標名，禁性惡故為性戒。」<bf>《行宗》</bf>釋云：「應知性戒之言，即業制雙
舉也。」
<bf>《戒疏》</bf>云：「遮戒，自制已後，塵染更深，妨亂修道，招世譏，故名遮。所言遮者，能遮正道，故言遮惡。」<bf>
《行宗》</bf>釋云：「妨道招譏，亦即自他兩失。遮正道者，約過釋也。」（摘錄）<bf>《卍續藏經》</bf>六二．
二五三下
敘意分章
<bf>《戒疏》</bf>云：「正宗本體，止存持犯。犯相楷模，其唯篇聚。略以三門定其途路：初、明正果五篇，二、明重輕七聚
，三、解方更罪相。」<bf>《行宗》</bf>釋云：「初、唯果本，二、通因果，三、局因罪。」
（摘錄）<bf>《卍續藏經》</bf>六二．二一四下
<pb n="97"/>
毘尼翻律為正（453）
<bf>《戒疏》</bf>云：「故律文言：科約篇聚（示有輕重也）。並有軌轍（言其楷定也）
。」<bf>《行宗》</bf>釋云：「簡濫中，初問意者，以經訓法、訓常，論亦翻為對法，是則皆通三藏不局律宗，故發是問。答
：不同也。餘藏明理，理在虛通，隨達一門皆符道觀，五百身因無非正說，意在去滯何局文言。律則不爾，輕重開遮，楷模永定，亂常敗
續（惡行違止為亂常，善事乖作名敗績。），必據科治，由此而言，法義彌顯。」<bf>《卍續藏經》</bf>六二．一七二下
引律示木叉義
<bf>《戒疏》</bf>云：「何以知之？如律云：木叉者戒也；據能克果，用目本因，因實是戒，非木叉也。故經云戒是正順解脫
之本，故名木叉，明知是果。如<bf>《五分》</bf>說：分別名木叉者，舉果目教也。<bf>《僧祇》</bf>云：木叉者
十段修多羅，即戒本文，同說為教。」<bf>《卍續藏經》</bf>六二．一七○
<bf>《行宗》</bf>云：「次科初句徵起。如下次列三律。前明本宗，初約義正決。故下引遺教轉證。正順者，因能克果故。解
脫本者，果因生故。後決二律，名句修多羅，並是能詮；以由隨順解脫，故彰果號。十段者，八篇戒條並前別序，及四重後四隨順法。或
可指後略教。」」<bf>《卍續藏經》</bf>六二．一七○
道俗戒法次第不同（454）
<bf>《戒疏》</bf>云：「問：戒法是通，道俗無別，何義次第二種不同？」<bf>《行宗》</bf>釋云：「問意，在家
五、八及六重戒，以殺為首；僧伽戒本以婬為先。答：出家所為，要斷煩惱，道分所障勿過於欲，故婬在初；俗不修道，斷婬非分，畜妻
行福，不妨世善。又者，僧修智分，婬欲障智妨道，故僧伽前標；俗修福分，殺害傷慈損福，故俗戒初列。」<bf>《卍續藏經》</bf>
六二．二四五下
戒德功高應立戒藏
<bf>《戒疏》</bf>云：「答：律者教也，能生行解。以大聖設教具列行途，五眾依資奉持圓德，故名戒也。依戒剋翦，業惑斯
亡，名解脫也。是則因果兩行（455）皆由教生，故偏舉教用攝斯二。若舉戒藏，互不相收；又戒是行，於教不顯故也。」
<bf>《卍續藏經》</bf>六二．一七四下
戒依善修具足
<bf>《業疏》</bf>云：「<bf>《涅槃》</bf>云：『戒者，雖無形色而可護持，雖非觸對，善修方便可得具足。』<bf>
《行宗》</bf>釋云：『涅槃中，無形色，明非色也。非觸對，即非心也（善種子也）。』」（摘錄）<bf>《卍續藏經》
</bf>六四．四二○下
四戒之中最重者何
<bf>《行宗》</bf>云：「問：四戒敘意，各自云重，畢究初篇何戒最重？答：四戒皆重，何有優降。但各專一義，互望為劣。
如婬障道之極，餘三則輕。盜則違惱，殺損道器，妄取罔時。」<bf>《卍續藏經》</bf>六二．二九五下
戒是憶念輪
<bf>《戒疏》</bf>云：「道則反俗，常有時功。近遣塵欲，遠清諸惑；若不念持，（456）何能通會。」<bf>《行宗》
</bf>釋云：「道下，次明律藏唯在憶念。塵欲，即業非。在因故近，諸惑即總五住，果故遠。」續藏經》</bf>六二‧一六八
下
憶念輪屬機者
<bf>《行宗》</bf>云：「問：經宗所論，身輪現通、口輪說法、意輪鑒機。上二同，初、後輪異者。乃至答：今取如來囑累弟
子憶持之語，名憶念耳。名似通機，語由佛口。是則三輪並歸教主。」<bf>《卍續藏經》</bf>六二‧一六六上
戒見五陰等法
<bf>《事鈔》</bf>云：「又戒名為頭，能見苦諦諸色，乃至知色陰等法故。」
<bf>《大藏經》</bf>四○‧五上
<bf>《資持》</bf>釋云：「苦是三界果相，故如色也。色陰等者，即餘四陰。論云：知總相別相（總相即心色，五陰則色總心
別，十二入心總色別，十八界心色俱別。）」
梵語律名中譯（457）
<bf>《三藏法數》</bf>云：「律有三名。梵語毘尼，華云善治，謂能治貪瞋癡等惡也；又言調伏，謂能調練三業，制伏過非也
。梵語尸羅，華言止得，謂能止惡得善也；又各戒，戒以防止為義，以能防止身口意諸不善業故也。梵語波羅提木叉，華言解脫，謂能遠
離惑業繫縛而得自在也。」<bf>《大藏經》</bf>七八‧一一○
袈裟是相而非戒體
<bf>《大寶積經》</bf>云：「佛告迦葉：譬如有人忽爾命終，以其金冠華鬘莊嚴頭面。迦葉，如是若彼比丘破盡戒律，而以袈
裟莊嚴其身，有何所益！我今於此而說頌曰：
譬如命終人　以其好華鬘　及用金寶冠　嚴飾屍首上　彼人無所用
比丘亦如是　而以破戒身　被挂於袈裟　嚴飾作威儀　終無於利益」
<bf>《大藏經》</bf>一二‧二一四上
<pb n="98"/>
方便及正念（458）
<bf>《行宗》</bf>云：「方便為對治智也。正念者，攝妄緣也。護本所為，隨順義也。入行心者，即示二持成業處也。三善體
者，明業性也。」
出家所為
<bf>《戒疏》</bf>云：「出家所為，求聖興行。」<bf>《行宗》</bf>釋云：「求聖者，遠期道果也。興行者，近修
三學也。」<bf>《卍續藏經》</bf>六二‧二四八下
貪愛潤發業
<img n="V\V038.png"/>
發戒境量（459）
<bf>《事鈔》</bf>云：「法界之中，情與非情，各得諸戒無量無邊。故善生中，五種為量，眾生、大地、草木、大海、及以虛
空。譬戒德量，如前分釋。」
<bf>《資持》</bf>釋云：「五種統攝戒境，但業境比法，比譬喻也。」
<bf>《大藏經》</bf>四○‧五四上
引文以證性遮
<bf>《戒疏》</bf>云：「如<bf>《三千威儀》</bf>四句辨之。一、有犯佛法罪非世界罪，如制戒後，畜財離衣等。
二、是世界罪非佛法罪，謂未制前，行殺盜等。三、俱是者，制廣教後，犯婬欺等。四、俱非者，未制廣前，殺草木等。」
<bf>《行宗》</bf>釋云：「佛法罪，即佛制教也。世界罪，即違理業道也。一、三明業制單複，二、罪論業道有無。此中，正
用一三兩句，證前性遮。」
<bf>《卍續藏經》</bf>六二‧二五三下
教受同居惡性人（460）
惡性者，於現未世，為自他二損之本。運貪等惡心及心所，造一切惡業是也。教授者，察其戒行勿使虧造，知有所犯，即令治懺。未將作
犯，教誨勿為也。
憶念屬戒行
<bf>《法華文句記》</bf>云：「念數對波離持律第一，念力牢強，憶念不忘也。」
無作善種熏心力有
<bf>《業疏》</bf>云：「由有本種熏心，故力有常，能牽後習，起功用故，於諸過境能憶能持能防，隨心動用，還熏本識，如
是展轉能靜妄源。若不勤察，微縱妄心，還熏本妄，更增深重。」
<bf>《濟緣》</bf>釋云：「初句躡前受體。故下，正敘隨行。起下諸句明用，能憶謂時中不忘，能持謂執守不失，能防謂塵緣
不侵。由億故持，故持由防，（461）一心三用，無前無後。」（摘錄）<bf>《卍續藏經》</bf>六四‧四三○上
戒經木叉之大意
<bf>《戒疏》</bf>云：「有人解云，兩舉因果，同目於教。今解不爾，聖說不徒，終有遠致，豈浮涉也。」<bf>《行宗》
</bf>云：「彼謂說戒止是教詮，故以因果，皆目為教。今下顯非。經舉因果警眾奉持，意在成行，故云聖說等。浮涉者，謂遊閑也
。」（舉猶言也）（摘錄）<bf>《卍續藏經》</bf>六二‧一七四上
律學諸宗派別
<bf>《戒疏》</bf>云：「然則二部五部，隨務或張，五百十八，任緣時舉。」<bf>《行宗》</bf>釋云：「隨務者，
約所詮之事見聞不同。任緣者，言二部因簡眾純雜（上座、大眾）。五部由師無所判。其十八部，異執論中，育王集會論法成乖。五百部
者，有言無相，教雖不敘，起必從緣。」（摘緣）<bf>《卍續藏經》</bf>六二‧一六二上
（462）
<img n="V\V039.png"/>
引文舊客二戒
<bf>《戒疏》</bf>云：「故<bf>《智論》</bf>云：十善十惡，名為舊戒；五篇七聚，名為客戒。前十善惡，不假制
有；若說篇聚，必假聖制。」<bf>《行宗》</bf>釋云：「縱佛未出，輪王亦制，由來恆有，如主常在，故名舊戒。佛出方有，
法滅便無，法住不定，故云客戒。」<bf>《卍續藏經》</bf>六二‧二五三上
羯磨體相
<pb n="99"/>
<bf>《業疏》</bf>云：「約二論說，以方便身口色聲為體。或通當宗，非色非心名句味也。」<bf>《濟緣》</bf>釋
云：「約下引文示。二論即指多、雜。方便簡報法，色聲簡餘塵。或通當宗，即指<bf>《成論》</bf>。名詮自性，一言已性，
召體彰物。句（463）詮差別，二言已去，隨義長短。味即名句所詮之義，所以律翻名句義也。體乖色心，故二非攝。唐翻名句文者，
文即文字，為二所依。」
<bf>《卍續藏經》</bf>六四‧三一八上
羯磨功能住持佛教
<bf>《戒疏》</bf>云：「然有不見彼文者，此乃往緣，以業自責。」<bf>《行宗》</bf>釋云：「然下，傷後世不遇
。羯磨疏者，彼文委辨緣成，廣明非相，作業成敗，被事如非。示眾別之行儀，顯僧宗之綱要。維持修奉，不學焉知。故不見者則投心無
所，舉事成非，教既不通，行何所託。況疾滅三寶，無利群生。實由往世業緣，致使難遭正法。然今鏤板教府盛傳，我輩獲聞，實唯宿慶
。然常情淺狹，貴少賤多，雖復聽尋，能注意。寄言後學，勿事悠悠。」
毘尼能滅三世三障
三世，過去、現在、未來也，世者遷流之義。有為之事物，剎那間亦不止，生了直滅。因之謂未生為未來世，生了為現在世，滅了為過去
世。此於（464）事物遷流上，假立三種之世，離事物別無世之實體也。毘尼能滅三障，謂障正道，害善心者有三。
<img n="V\V040.png"/>
毘尼能滅見行二惑
<bf>《智論》</bf>云：「眾生有分為愛行、見行。愛多者，著樂，多為外結使縛。見多者，多著身見等行，為內結使縛。」
約道事二戒分
<bf>《戒疏》</bf>云：「如論所引，道戒名解脫也，事戒名別脫也。隨分果得寄以明之。以道性虛通，舉法類遣，不隨緣別，
但名解脫。事戒不爾，緣別而生。緣通萬境，行亦隨徧，持行陵犯，則名得脫。餘非未行，不名解脫。」
<bf>《卍續藏經》</bf>六二‧一六九下
（465）<bf>《行宗》</bf>釋云：「道戒即道俱七支，事戒從緣所受。道即空理，故言虛通。由入聖位，理觀破惑，業根既
除，豈容身口更有非惡，故云舉法類遣。法謂觀智，類猶通也。此即八正中語、業、命三，四聖諦中道諦所攝，名無漏戒，亦名勝義律儀
，具此戒者，即為第一義真實僧也。』」
<bf>《卍續藏經》</bf>六二‧一七○上
律宗四科
<bf>《事鈔》</bf>云：「但戒相多途，若任境彰名，乃有無量。且據樞要，略標四種：一者戒法，二者戒體，三者戒行，四者
戒相。」<bf>《大正藏》</bf>四○‧五○上
<bf>《資持》</bf>云：「欲達四科，先須略示。聖人制教名法，納法成業名體，依體趣護名行，為行有儀名相。法體同異？體
者戒法所依之本，是則法為能依，體是所依，不可云同。又云，戒體者所謂納聖法於心，即法是所納之戒體，據此不可云異。」<bf>
《大正藏》</bf>四十‧一八○中
戒體非色非心（466）
<bf>《業疏》</bf>云：「言非色者，既為心起豈塵大成，故言非色。五義來證，一、色有形相方所，二、有十四、二十種異，
三、色可惱壞，四、色是質礙，五、色為五識心所得。無作俱無此義，故不名色。」（色有十四種：五根、五塵、四大。二十種：即顯色
十二，青黃赤白、光影明暗、煙雲塵霧，此局無記。形色有八：長短高下、方圓斜正，此通三性。）<bf>《卍續藏經》</bf>六
四‧四二○上
<bf>《業疏》</bf>續云：「言非心者，體非緣知。五義來證：一、心疑慮知，二、心有明暗，三、心通三性，四、心有廣略，
五、心是報法。」
<bf>《卍續藏經》</bf>六四‧四二○下
顯戒功德殊勝
經云：「戒如大地生成住持。」出有心發，是曰生也。聖道良資，是曰成也。法延六萬，是曰住也。保任三業，是曰持也。諸餘善法蓋闕
此功。有（467）入此門，便成聖種，乖斯妄立，是謂凡流。長沒苦海，出濟無日。自法移東夏，千齡過半，在曹魏嘉平方聞戒法。自
爾迄今，道俗流布。<bf>《大正藏》</bf>五二‧三○三
戒以禁約止善為宗
<bf>《業疏》</bf>云：「所言戒者，謂禁約止善為宗。雖有作用終須講攝，有越常規、無非制約，故云止也。有人言防非禁惡
為戒者，非無一相。然佛有戒未必防非。戒通善惡，不可偏解。」
<bf>《濟緣》</bf>釋云：「次釋戒中，初示今義。禁約言通，止善名局。以局簡通，即知善戒由止成善，故云止善。雖有等者
，會通作持，依法離過，還歸止攝，則知止善通收二持。有下，斥古解，初引古。非無一相，但得止義故。然下，正斥。上二句斥防非。
戒必防非，人何有犯，故知須假行人隨中嚴奉，始可離非，故云未必也。次二句斥禁惡。屠獵所持，亦名為戒，今云禁惡，但局善戒，故
云偏解。」
<bf>《卍續藏經》</bf>六四‧三五七上
殺戒問答（468）
問：如來說法比丘依行，深見不淨、正是如說。有何等過復見訶責？
　　　　答：佛說不淨令厭苦本。若欲修斷，必識身因，如何未斷集因即除苦
<pb n="100"/>
本？非唯果不可盡，乃使迷因轉深。故使修行非道，大可訶也。如經說身有苦，
不說厭離於身，斯良證也。
<bf>《卍續藏經》</bf>六二‧二八九上下
<img n="V\V041.png"/>
<bf>《卍續藏經》</bf>六二‧二八五下
戒有三種（469）
<img n="V\V042.png"/>
（摘錄）<bf>《卍續藏經》</bf>六四‧四一七上
<bf>《資持》</bf>：「引三乘之正軌也，正以簡邪，軌即車徹，明其發趣也。戒如舟航，取其運載也。戒是汝大師，以能軌物
也。或如人足，能有所至也。或云大地，生成住持也；道品樓柱，聖道所依也；禪定城郭，定慧所憑也。如池、如鏡、如瓔珞、如頭、如
鳥翅（如鏡如頭者，戒淨無我像現故）。」
（470）<bf>《大正藏》</bf>四十‧一六○中
七百結集
七百結集，跋闍比丘行十事，言是清淨法，受金銀、布薩日檀施共分。一切去上座，為第一上座，乃至於僧中來校己。一一下一舍羅，十
事非法、非毘尼、非佛所教。在毘舍離，七百阿羅漢集論法毘尼，故名<bf>《七百集法毘尼》</bf>。
經律相違
<bf>《戒疏》</bf>云：「律隱二佛之廣，生請制之由；經陳七佛之通，表化儀之相。未可偏執，五過自生。」<bf>《行宗
》</bf>釋云：「五過出<bf>《成論》</bf>，謂迷名生法癡，隨之增五失：一、不正信，二、退勇猛，三、誑人，四、謗
法，五、輕於聖法。」
（摘錄）<bf>《卍續藏經》</bf>六二‧一九○下
釋錯誤義（471）
<bf>《戒疏》</bf>云：「錯誤義者，並是不當本心之謂也。錯就現緣境差為義。誤就不現緣境心謬忘為義。所以然者，現緣二
境，相別顯然，及至造趣，事容舛錯，即名眾境交涉為錯。若論誤者，必通前後，不可雙緣，如前心謂此，後心謂彼，心想謬忘故謂之誤
。」<bf>《卍續藏經》</bf>六二‧二四三上
受隨願行之意
<bf>《濟緣》</bf>云：「受隨二戒，受戒是壇場願體，隨戒即後起行相，故云願行。」
<bf>《卍續藏經》</bf>六四‧二六四下
定篇義
<bf>《戒疏》</bf>云：「今立篇義，莫非章品之嘉名，分段之別號也。縱使聚從五位，義具三均，篇名在七，本因雜攝，故知
篇聚通於本枝，五七位罪，定其均雜也。」
<bf>《卍續藏經》</bf>六二‧二一六下
約三均顯（472）
<bf>《戒疏》</bf>云：「凡立篇者，必具三均，謂名體究竟，此是定義。初篇同號即名是均，齊須擯治即是體均，非方便是究
竟均。及至第五、三均不無，故號篇也。」
<bf>《卍續藏經》</bf>六二‧二一五下
招提常住
<bf>《事鈔》</bf>問：「招提常住等，是何物耶？答：<bf>《中阿含》</bf>阿難受別房，用施招提僧。」<bf>
《大正藏》</bf>四○‧五六中
<bf>《資持》</bf>釋：「答中引經，阿難轉施，名相甚顯。<bf>《戒疏》</bf>：阿難受別房，用施招提僧。所謂別
房施，即翻名也，謂以別房施現前僧。」
<bf>《大正藏》</bf>四十‧二七八下
<pb n="101"/>
唯佛制戒不通餘人
<bf>《行宗》</bf>云：「大千界內佛為法王，律是佛勅，唯佛制立，自餘下位但（473）可依取。良以如來行果極圓，窮盡
眾生輕重業性，等覺已下猶非所堪，況餘小聖敢擬議。有如國家賞罰號令，必從王出，臣下僭越，庶人失信亡敗無日。佛法亦爾，若容他
說，群生不奉，法不久住故也。」
尺量考據
<bf>《周尺考記》</bf>：「<bf>《南山律》</bf>尺量皆用周尺，今考周尺一尺二寸，當唐尺一尺。」<bf>《周
尺別形記》</bf>：「此為清，憑雲鵬著金石中載，彼云周尺一尺，當宋司布帛尺七寸五分弱，當今營造尺六寸四分強。」<bf>
《弘一大師法集》</bf>三‧一五三九
略述作無作戒體
作、無作戒。作者，受戒時，動作於外之作業；無作者，其時領納於內之業體（作是能造、無作是所發）。

（474）
　　<img n="V\V043.png"/>

今約無作而言，若論懸防（對未來世）禁非（止現起）之功能，實屬無作。以無作不能自生，要由作戒而發。故二由籍，不得立一。
（摘錄）<bf>《弘一大師法集》</bf>三‧一二八五上　
熏心能起后習（475）
<bf>《戒疏》</bf>云：「還熏本心，有能有用，此云能起後習。即有能。有用，謂防非。」（摘錄）<bf>《弘一大師法集
》</bf>三‧一二六五下
<bf>《智論》</bf>云：「諸聖人破吾我相，滅一異相。」<bf>《辭海》</bf>云：「一、異，佛家語，彼此相同曰一
，反是曰異。一與異皆偏於一方之見。」
不名戒藏所以之點
<bf>《戒疏》</bf>云：「然諸經律互說木叉，不同上解，此隨義說。何以知之？如律云木叉者戒也。據能克果用目本因，因實
是戒，非木叉也。故經云：戒是正順解脫之本故名木叉。」<bf>《行宗》</bf>釋云：「引<bf>《遺教經》</bf>轉證
，正順者，因能克果故。解脫本者，果從因生故。」
<bf>《戒疏》</bf>云：「如<bf>《五分》</bf>說，分別名句木叉者，舉果目教也。<bf>《僧祇》</bf>云
：木叉者十段修多羅。即戒本文同說為教。」<bf>《行宗》</bf>釋云：「名句修多羅並是能詮，亦由隨順解脫，故彰果號。十
段者，八篇戒條並前別序後略教。」（476）問：謂有三名，獨標毘尼而入三藏，餘二不列？<bf>《戒疏》</bf>云：「律者
教也，能生行解。以大聖設教具列行途，五眾依資奉持圓德，故曰戒也。依戒克翦業惑斯亡，名解脫也。是則因果兩行皆由教生，故偏舉
教用攝斯二。若舉戒藏互不相收，又戒是行於教不顯故。」<bf>《卍續藏經》</bf>六二‧一七○下
引論廣釋毘尼
<bf>《戒疏》</bf>云：「如<bf>《母論》</bf>云，毘尼名滅，滅諸惡法故曰毘尼。所滅有七，謂犯、諍、煩惱、比
丘、比丘尼、少分、一切處也。二百五十戒為少分也。淨戒、心、慧微細戒者，是一切處也。」
<bf>《行宗》</bf>釋云：「引文中，<bf>《母論》</bf>先示名。彼云毘尼能滅不善根（息諍），能滅障法（三世三
障），能滅五蓋惡行（見行惑業），名為毘尼；今以諸惡一句總之。所滅下，列相。初、言犯者，方便趣果，污體成罪故。論云從犯毘尼
，出罪毘尼是也（由犯成罪故）。二、諍者，如四諍起以七毘尼滅。論云能滅鬥諍故。三、煩惱者，論云能斷煩惱故。四、比丘，五、比
丘尼者，即二眾不同戒。六、少分，七、一切處。二下、別點後二，非出彼論。戒實無量，（477）且據數作為犯蹊徑，故云少分。淨
戒即別解脫戒，心即定共戒，慧即道共戒，微細戒者，總上三種戒。微細者，謂戒本之外八萬量塵沙制也。」
<bf>《卍續藏經》</bf>六二‧一八六上
<bf>《戒疏》</bf>云：「古譯毘尼皆稱為滅，以七毘尼用殄四諍。今以何義翻之為律。」<bf>《行宗》</bf>釋云：
「釋義。斷割等者，一一戒下皆具此義，且如婬戒，律者法也，從教為名。斷割重輕開遮持犯，非法不定故正翻之。入如毛頭犯夷，此名
重也。半壞、多分方便、非道、教他等，皆蘭。教而不作三眾同吉，此謂輕也。怨逼通境合，即是開也。受樂結重，遮也。離此諸過名持
，反此名犯。」
（摘錄）<bf>《卍續藏經》</bf>六二‧一七二下
受持戒法功德
<bf>《智論》</bf>云：「信力故聞而奉行，為受；念力故久久不失，曰持。」<bf>《涅槃經》</bf>云：「一切眾生
雖有佛性，要因持戒，然後乃見。因見佛性，得成正覺。」
古德云：「持戒為本，淨土為歸。觀心為要，善友為依。」
攝教分齊（478）
<bf>《戒疏》</bf>云：「三藏毘尼誰不分判，今敘昔傳、各有其理。」<bf>《行宗》</bf>釋云：「三藏總標，毘尼
別舉，謂三藏中毘尼藏也。」大小乘攝云云。
<bf>《戒疏》</bf>云：「如來化用，必約三輪：一神足輪，為無信者駭動耳目，畏威拜手，信是聖人。雖信，智開無路，故次
說法為無解也。神解乃明，煩惑猶結，為得清除；義須依行，克證在己，故須憶念，為無證者。」<bf>《行宗》</bf>釋云：「
憶念教化者，教言汝當思惟是，莫思惟是（住善離惡）。當念是，莫念是（住正離邪）。當滅是（知苦斷集）當成就是（修道證滅）。」

<pb n="102"/>
（摘錄）<bf>《卍續藏經》</bf>六二‧一六五下
正顯教意
三、正顯教意。<bf>《濟緣》</bf>云：「<bf>《業疏》</bf>云：『至於事務符會，要以情見相投。同和則上善可登
，同忍則下惡可滅。非假聲教，何以通之。是以如來體斯弘理，故制御僧方法，隨有別住普使用遵，但得其緣，無目成遂。』
（479）<bf>《濟緣》</bf>釋云：「初句明事起，要下顯須和，情見卻六和之一。上善即受具，下惡即悔重。略舉此二總餘
生善滅惡一切羯磨。登，成也。非下，明假教，和忍在心，非言不顯，故須言教以通眾情。上敘機緣，是下、正有制法。初句明知機，故
下明立法。御僧方法即羯磨也。隨下，示制約。隨界同遵，不可乖別。但下、顯成功。緣即機事，或可人法等緣，兩釋俱通。」
<bf>《卍續藏經》</bf>六四‧二六七下
僧法功高
<bf>《業疏》</bf>云：「又生善之極勿過受體，由作法和，便發戒業，量同太虛，共佛齊位也。滅罪之大勿高懺重，若不洗過
，生報便墮。由此羯磨拔之，能令九百二十一億六十千歲阿鼻苦報，欻然清淨，豈非辦事。」
<bf>《卍續藏經》</bf>六四‧二六八上
二法三法攝佛道
<bf>《十住毘婆沙論》</bf>云：「復有二法能攝佛道：一、不放逸。二、智慧。
（480）不放逸智慧　佛說是利門　不見不放逸　而事不成者
又云：復有三法能攝佛道：一、學勝戒。二、學勝心。三、學勝慧。
戒生上三昧　三昧生智慧　智散諸煩惱　如風吹浮雲
<bf>《大正藏》</bf>二六‧九二中
所謂學勝戒、勝心、勝慧者。謂戒、定、慧三出世正道，增上勝法也。心即定也。
又<bf>《勝思惟經》</bf>云：「不起罪業，不起福業，不起無動業者，是名供養佛。」
<bf>《大正藏》</bf>一五‧八○上
戒除我我所
以滅同生身見故。示現無學戒淨。
信空佛境界
<bf>《大寶積經論》</bf>云：「以信空故，示現非學，非無學淨事，依著淨故，說第十偈。依戒得三昧，三昧能修慧。
（481）示現未得八聖道戒故，說不持戒淨。
依因所修慧，速得於淨智。以得淨智故，具足清淨戒。示現以得聖智故，後得戒清淨，說此偈。」<bf>《大正藏》</bf>二六‧
二二八上

<h1>卷下、定慧學（001）</h1>
<h2>甲一、三寶章</h2>
天眼神通智行
<bf>《薩遮尼乾經》</bf>云：「沙門瞿曇，住大悲心。善分別義，無有諍訟。隨見聞說，捨諸不善。趣於道場，心無障礙。見
慳貪者，能以財施。見犯戒者，勸攝諸根。見瞋恚者，勸忍不諍。見懈怠者，勸勤精進。見散亂者，示禪定樂。見愚痴者，教修智慧。故
得天眼清淨無礙，是名天眼神通智行。」
<bf>《大正藏》</bf>九‧三五一下
恭敬三寶正法久住
<pb n="103"/>
<bf>《行宗》</bf>云：「律云：八十五‧安佛下房戒。（佛在拘羅國，六群比丘安佛在下房，己在上房住，行頭陀比丘舉過白
佛，因訶制戒。）不得安佛像在下房，己在上房住。式叉迦羅尼。」<bf>《卍續藏經》</bf>六二‧五○一下
略釋名義：梵語式叉迦羅尼，釋云應當學。學兼解行，是能對治之行。（002）此罪名梵語突吉羅，譯云惡作惡說。謂分身口二業，易
犯而難持，故勸勤學。此惡作罪，制教雖輕，業道深重。有犯、速悔，自他二利。
　　⿴口劄：僧房舍住樓者，雖自不在上房宿，令白衣於上房住，僧伽獲不恭敬三寶
之重愆，僧俗俱損。
當恭敬佛像
<bf>《釋門歸敬儀》</bf>云：「<bf>《智論》</bf>云：外道是他法，故來則自坐，白衣如客法，故命之令坐。一切
出家五眾，身心屬佛，故立不坐。若得道羅漢如舍利佛等，皆坐聽法；三果以下並不聽坐，以所作未辦，結使未破故。此文明位，列敬相
也。今有安坐像前，情無敬讓，可謂無事受罪，枉壞身心，如上三果尚立，況下凡乎。
像立而坐彌是不敬。比今君父可以例諸，乃至故<bf>《增一阿含經》</bf>云：「無恭敬心
於佛者，當生龍蛇中。」<bf>《大正藏》</bf>四五‧八五五中
<bf>《善見》</bf>云：「弟子從師行，不得以足踏影，又不得高處立，不得上風立。」<bf>《教誡律儀》</bf>云：
「向師前未遣坐，不得輒坐。向師前未令去，不得輒去。」又<bf>《薩婆多論》</bf>云：「若僧房內不得塔作像，以近人臭穢
不清淨故。若重閣舍，（003）若經像在下重，不得在上住。」
佛像即真佛
<bf>《觀佛三昧經》</bf>云：「佛昇忉利天，優填王不勝戀慕，鑄金為像，聞佛當下以象載之仰候世尊猶如生佛，乃遙見佛足
步虛空蹈雙蓮華，放大光明。佛語像言：汝於來世大作佛事，我滅度後，我諸弟子付囑於汝。若有眾生，造立形像，種種供養，是人來世
，必得念佛清淨三昧。」
（摘錄）<bf>《大正藏》</bf>十五‧六七八中
<bf>《業疏》</bf>云：故「<bf>《智論》</bf>云：「如泥銅等體無記也。（謂非善惡，體是無記性。）非感罪福，
以成法身相。（以法身無相、假相以彰、如物在器，傷器財物損。）隨前敬慢，有罪福也。」（安文殊、普賢、觀世音、地藏、諸大菩薩
相等亦爾。）<bf>《卍續藏經》</bf>六四‧三六○上
恭敬佛滅罪增福慧
印光大師曰：「佛像當作真佛看，不可作土木銅鐵等看，經典乃三世諸（004）佛之師，如來法身舍利，亦當作真佛看，不可作紙墨等
看。對經像時，當如忠臣之奉聖主，孝子之讀遺囑。能如是，則無業障而不消，無福慧而不足矣。余常謂欲得佛法實益，須向恭敬中求。
有一分恭敬，則消一分罪業，增一分福慧。有十分恭敬，則消十分罪業，增十分福慧。若無恭敬而致褻慢，則罪業益增，而福慧愈減矣，
哀哉！凡遇知交，當諄諄以此意告之，乃莫大之法施也。」又曰：「西天二十一祖婆修槃頭尊者，自言往劫將證二果，因誤以杖倚壁畫面
，遂全失之。吾謂二果尚失果位，若是凡夫，則永失人身，當處惡道無疑矣。譬如巨富犯大辟，儘家資以贖死。貧人則立見斬首矣。事載
二十祖闍夜多尊者章。故知褻慢佛菩薩像，其罪非小。」
復次，多有講經法會，設座坐於佛像前，縱令設桌供佛像，法座在中間，亦不免佛前坐過咎。傳戒法會，亦多在大授受戒事。不傍設十師
座位，亦不建立戒場，佛前授受得罪。授受三歸五戒等，勿設座於佛前授受。又應院放大蒙山、燄口施食，莫設座於佛像前。又者，傳戒
屬於法會，設上堂齋者亦多，教設上堂齋供僧者善信發心為設齋襯供養僧眾，餘財均分合法。以上為離過故，無過則不如意果，生起無由
。
造佛像滅重罪成三乘道（005）
<bf>《大乘造像功德經》</bf>云：「爾時彌勒菩薩摩訶薩復白佛言：『世尊！若有人盜佛塔物，盜僧祇物，四方僧物，現前僧
物。自用與人，如己物想。世尊常說，用佛塔物及僧物者，其罪甚重，然彼眾生作是罪已，深自悔責，起淨信心而造佛像，如是等罪為滅
不耶？』佛告彌勒菩薩言：『彌勒！若彼眾生用此物，後自省察，深懷愧悔，依數酬倍，誓更不犯，我今為汝說一譬喻：如有貧人，先多
負債，忽遇伏藏得無量寶，還其債已，長有餘財。當知此人亦復如是，酬倍彼物，又造佛像，免諸苦患，永得安樂。』彌勒菩薩摩訶薩復
白佛言：『世尊！如佛所說於佛法中，犯波羅夷不名為生，或復有人作斯罪已，發心憶念諸佛功德而造佛像，於佛法中，得再生不？又於
今生，第二、第三、第四生中獲證法不？』佛告彌勒菩薩言：『彌勒！譬如有人身被五縛，若得解脫如鳥出網至無礙處，此人亦爾。若發
信心念佛功德而造佛像，一切業障，皆得銷除，於生死中速出無礙。彌勒當知！乘有三種：所謂聲聞乘、獨覺乘，及以佛乘。此人隨於何
乘而起願樂，即於此乘而得解脫。（006）若但為成佛不求餘報，雖有重障而得速滅，雖在生死而無苦難。乃至當證無上菩提，獲清淨
土，具諸相好，所得壽命常無有盡。』」
<bf>《大正藏》</bf>十六‧七九四下
<bf>《觀佛三昧海經》</bf>云：若有眾生，造立佛像，種種供養，是人來世，必得念佛清淨三昧，令人見之心生歡喜，能滅百
億那由他恒河沙劫，生死之罪。
　　⿴口劄：按拘睒彌國，國王名優填，此譯出愛。有所造金像迎佛事。
稱歎三寶令白衣歸敬
<bf>《戒疏》</bf>云：「五、顯勝相。如<bf>《成論》</bf>云：「三寶最吉祥，故我今初列。六、眾生佛法僧念故
。以三寶大利，惠益無邊，微沾希向，歷劫不朽，故前列之，令興敬念。」<bf>《卍續藏經》</bf>六二‧一八五上
經云：「佛告彌勒，若入城邑，勿得遠離讚歎三寶，論說世事。何以故？彌勒，若金銀、玻璃、真珠、瑪瑙、珊瑚諸寶及諸樂具，不能令
人離於生老病死，憂悲苦惱。唯有正法，能大利益，離於生老病死，憂悲苦惱。是名如來微密之法。」（蓋三寶、三身、三德、三佛、三
般若等十種三法相即故。）
三寶在世間有情脫諸苦（007）
<bf>《華嚴經》</bf>：「菩薩摩訶薩教化眾生發菩提心，是故能令佛寶不斷；開示甚深諸妙法藏，是故能令法寶不斷；具足受
持威儀教法，是故能令僧寶不斷。復次，悉能讚歎一切大願，是故能令佛寶不斷；分別解說十二緣起，是故能令法寶不斷；行六和敬，是
故能令僧寶不斷。復次，下佛種子於眾生田生正覺芽，是故能令佛寶不斷；不惜身命護持正法，是故能令法寶不斷；善御大眾心無憂悔，
是故能令僧寶不斷。」<bf>《大正藏》</bf>九‧四六一中
<bf>《本業經》</bf>云：「入三寶海，以信為本。住在佛家，以戒為本。」<bf>《涅槃經》</bf>云：「欲見佛性，
證大涅槃。（此二句舉因果索機）必須深心，修持淨戒。（此二句示修證方法）」
　　⿴口劄：我等僧伽處於住持三寶之期，維護佛法，保持各人僧格，重戒破、僧伽
資格失，佛法亦傾崩也。
供養舍利功德（008）
<pb n="104"/>
<bf>《釋門歸敬儀》</bf>云：「九、明供養舍利，造佛像者：如大品云。佛見是利，故入金剛三昧，碎身如芥子。若有得佛舍
利，隨力供養者，是人天上人中受樂，乃至苦盡，福猶不盡。」<bf>《大正藏》</bf>四五‧八六八中
三寶是苦海中舟航
<bf>《佛本行經》</bf>云：「輸頭檀王與眷屬百官，次第禮佛已，佛令可禮優波離等諸比丘。王聞佛教即從座起，頂禮五百比
丘；新出家者，次第而禮。」
<bf>《薩遮尼乾經》</bf>云：「若謗聲聞辟支佛法，及大乘法，毀恣留難者，犯根本罪。」
　　⿴口劄：今僧依大小乘經律不拜君，是本佛教，今乃令禮，交違佛教，使拜跪俗
人，即不信佛語，犯根本罪。
<bf>《正理論》</bf>云：「諸天神眾，不敢希望求受五戒者禮。如國君主亦不求比丘禮拜。以懼損功德及壽受故。」
（009）<bf>《涅槃經》</bf>云：「佛告迦葉，若有建立護持正法，如是之人，應從啟請，尚當捨身命而供養之。如我於大
乘經說：若老若幼，皆應恭敬禮拜，猶如事火婆羅門。有知法者，若老若幼，皆應供養恭敬禮拜，亦如諸天奉事帝釋。然佛法中，年少幼
小，應當恭敬耆舊長宿，以是長宿先受具足戒成就威儀，是故應當恭敬。」
<bf>《舊雜譬喻經》</bf>云：「昔有國王出遊，每見沙門輒下車禮。道人言：大王止！不得下車。王言：我上不下。所以言上
不下者，我今為道作禮，命終已後當生天上，是故言上不下也。」
<bf>《弘明集》</bf>云：「夫福田者何耶？三寶之謂也。功成妙智，道證圓覺者佛也。玄理幽寂，正教者法也。禁戒守真、威
儀出俗者僧也。皆是四生導首，六趣之舟航，高拔人天，重踰金石，譬乎珍寶劣相擬議。佛以法王標宗，法以佛師居本，僧為弟子崇斯佛
法，可謂尊卑同位，本末同門。」
<bf>《大正藏》</bf>五二‧二八一上
佛法僧寶世間導師（010）
經云：「佛言：善哉善哉！阿難！慈心多愍，天人雜類，無不由汝得脫度者。吾去之後，世名五濁，人心昏憒，穢垢自亂，世多顛倒，賤
善尊惡，此實可憂。世雖然者，吾有經籍懇惻之戒，盡心遵行，福自歸身，汝莫憂也。亦當慈心，以佛經法，教訓愚痴，令持經道，令持
五戒，終身清淨，與侍佛身，其福正等。世有高節，清淨無欲，沙門梵志，懷抱經典，言輒法律。此曹高士，口之所陳，皆是諸佛之遺典
也。令人去惡就善，恩倍於親，百有餘分；使人壽終不墮三塗，常當慈心恭肅向之。寧烊銅灌口，利刀截舌，慎莫謗毀此清淨之人。寧自
斷手，莫加之痛。寧自剖腹出心燒之，無怒此人。沙門梵志，無以貿買求利為身穢垢，心清行淨，猶明月珠。供口即止，不畜遺餘。或居
寺舍，或處山澤、樹下、塚間，為世橋樑，慈心多愍，坐起咒願。帝王臣民，令國平夷。如此高士德訓，惻心不務世俗，不為情欲。國王
臣民，若有智者，當尋求之。供所當得衣食床臥、疾病醫藥，使其安穩，得講經戒，敷演訓導，坐禪念定，或從得道，或死得天上。衣食
一國穢濁之人，不如盡（011）心供養清淨道士一人。其福弘大，如佛在世供養佛身，正等無異。」
<bf>《佛報恩經》</bf>云：「願自喪身命，終不起惡心，向於壞色服。願自喪身命，終不起惡心，向於出家人。假使熱鐵輪，
於我頂上旋，終不為此苦，毀聖及善人。」
恭敬師友正法復興
<bf>《釋門歸敬儀》</bf>濟時護法篇云：「我之與佛，無始實同。彼以先覺，故出諸有：我獨不悟，盤桓下凡。一思此事，悔
熱何及，今若不修，後生何據。所以承遵梵網，以網魚龍。（經喻內毒如龍難觸，欲貪如鯨吞海。）揖佩三身，依憑三學，援初投足，先
奉戒宗。戒本有三，三身之本：一、攝律儀戒，謂斷諸惡，即法身因也。（由法身本淨，惡覆不顯。今修離惡，功成德現故。）二、攝善
法戒，謂修諸善，即報身之因也。（報以眾善所成，成善無高止作。今修止作二善，用成報身之緣。）三、攝眾生戒，即慈濟有心，功成
化佛之因也。（以化佛無心，隨感便應。今修大慈普濟，意用則齊。）
約佛有三，隨義三別。境非心外，百慮咸歸。理實如此，不可餘見。或（012）迷此及，試重廣之。然則功德之本，非戒不弘。道俗初
歸，必先敬受。隨境起心，無非三戒。如約一念，心不懷惡，攝律儀也。有慈起善，攝善法也。將濟離苦，攝護眾生也。內緣即爾，三佛
皆然。離合待時，不定三一。故經云：吾今此身，即是法身，斯本從跡也。又云色聲見我，名行邪道，此跡異本也。」
<bf>《大正藏》</bf>四五‧八五六中
<bf>《法苑珠林》</bf>云：「<bf>《長阿含經》</bf>云：『佛告比丘，閻浮提人有三事，勝東西北三洲。何等為三
？一者勇猛強記能造業行，二者勇猛強記勤修梵行，三者勇猛強記佛出其土。』」（摘錄）<bf>《大正藏》</bf>五三‧二八二
上
天禮佛僧御者疑問
<bf>《中含經》</bf>云：「御者見天帝釋向諸方敬禮佛僧，而說偈言：
何故憍尸迦　故重於非家　為我說其義　飢渴願欲聞
時天帝釋說偈答言：
我正恭敬彼　能出非家者　自在遊諸方　不計其行止
城邑國土色　不能累其心　不畜資財具　一往無欲定
（013）往則無所求　唯無為為樂　言則定善言　不言則寂定
諸天阿修羅　各各共相違　人間自共諍　相違亦如是
唯有出家者　於諸諍無諍　於一切眾生　故捨於刀杖
於財離財色　不醉亦不荒　遠離一切惡　是故禮敬彼
是時御者復說偈言：
<pb n="105"/>
天王之所敬　是必世間勝　故我從今日　當禮出家人
在家親恩大出家師恩深
經云：「文殊師利白佛言：『云何如來說：父母恩大不可不報。又云：師僧之恩不可稱量。其誰為最？』佛言：『夫在家者，孝事父母在
於膝下，莫以報生長之恩，以生育恩深，故言大地。若從師長學，開發知見，次恩大也。夫出家捨於父母生死之家，入法門中受微妙法，
師之力也。生長法身，出功德財，養智慧命，功莫大也。追其所生乃次之耳。』」<bf>《增一》</bf>云：「孝順供養父母功德
果報，與一生補處菩薩功德一等。」
佛法能脫輪迴苦（014）
<bf>《大寶積經》</bf>云：「佛告彌勒：若入城邑，勿得遠離讚歎三寶，論說世事。何以故？彌勒！若金銀、玻璃、真珠、瑪
瑙、珊瑚諸寶，及諸樂具，不能令人離於生老病死、憂悲苦惱。唯有正法，（定慧名正法，又是戒之所生。）能大利益，離於生老病死憂
悲苦惱。是名如來，微密之法。」
<bf>《大正藏》</bf>十一‧五○五上
<bf>《罪福報應經》</bf>云：
展轉五道如車輛　莫計壽命惜金銀　天地尚壞何況身
奉持經戒是大珍　勿貪財色辱誤人　三界眾生如群羊
去來五道身壞傷　命速流水何有常　作惡甚近受罪長
泥犁地獄鑊湯沸　制心剛意離禍殃　犯罪入中若難當
<bf>《大正藏》</bf>十七‧五六四中
聞佛名得證解脫（015）
<bf>《華嚴經》</bf>云：「
爾時真慧菩薩，承佛神力普觀十方，以偈頌曰：
寧受無量苦　得聞佛音聲　不受一切樂　而不聞佛名
所以無量劫　受此眾苦惱　流轉生死中　不聞佛名故。」
<bf>《大正藏》</bf>九‧四四三下
供佛及僧獲大福
佛復告言：汝隨我語則供養佛；為求解脫故則供養法；眾僧受者則供養僧。
爾時世尊而說偈言：
一切眾川流　皆悉歸大海　若飯佛及僧　福歸己亦然
如來境界難思議（016）
<bf>《大方等無想經》</bf>云：「爾時眾中有一天子字曰奇才，與千天子即起向佛，以諸香華蓋伎樂，供養於佛，合掌恭敬
，以偈讚佛：
大海可度量　須彌可稱知　如來法境界　雖可得思議
說是法時，無數千人，發阿耨多羅三藐三菩提心。」
<bf>《大正藏》</bf>十二‧一○九八上
佛獲金身之因緣
金剛不壞之身，謂佛身也。<bf>《涅槃經》</bf>曰：「如來身者，是常住身，不壞身，金剛之身。諸佛世尊，精勤修習獲金剛
身。」
<bf>《優婆塞戒經》</bf>云：「次第獲得身金色相。何以故？為菩薩時，於無量世，常施眾生房舍、臥具、飲食、燈明，是故
次得金色身相。」
<pb n="106"/>
<bf>《大正藏》</bf>二四‧一○三九下
諸天讚佛（017）
<bf>《大寶積經》</bf>云：「
爾時離分別天子，說偈讚曰：
從於分別生　貪欲瞋慧癡　猶如夢中戲　歸命勝說者
爾時滅分別天子，說偈讚曰：
若滅於分別　則名盡煩惱　如夢見雲散　人尊顯現此
爾時觀察漏盡天子，說偈讚曰：
如夢見大雨　起漏亦如是　大雄能顯示　起漏之因緣
爾時觀察如夢天子，說偈讚曰：
如夢見大雨　隨順起諸漏　大雄能顯示　凡迷生諸漏
爾時如自性知天子，說偈讚曰：
如女夢生子　生已還復死　生喜亦生悲　佛觀世亦然」
（摘錄）<bf>《大正藏》</bf>十一‧四○四下
「爾時修空天子，以偈讚曰：
（018）修習於空法　　智者悟菩提　能壞諸牢獄　亦度結縛者
爾時解空天子，以偈讚曰：
世尊解空故　不見於身命　無緣無自性　依是為世說
爾時趣空天子，以偈讚曰：
所有歸空者　有智非愚癡　無著斷煩惱　離垢得菩提」
（摘錄）<bf>《大正藏》</bf>十一‧三九七中
佛能知眾生種性
<bf>《法華會議》</bf>云：「唯有如來知此眾生種相體性。念何事？思何事？修何事（三慧之境）？云何念？云何思？云何修
（三慧之體）？以何法念？以何法思？以何法修（三慧因緣）？以何法，得何法（因果）？眾生住於種種之地，唯有如來如實見之，明了
無礙」
三寶威德不思議
<bf>《一切智光明仙人慈心因緣不食肉經》</bf>云：「一切諸行，皆悉無常。眾（019）生愛身，空生空死，未曾為法。我
今欲為一切眾生作大橋樑，令法久住，供養法師，而說偈言：
　　若有畜生類　得聞誰佛名　永離三惡道　不生八難處
　　若聞法奉行　生處常值佛　信法無疑惑　歸依賢聖僧
　　隨順諸戒行　如是疾得佛　必至大涅槃　常受無上樂
<bf>《大正藏》</bf>三‧四五八中
佛現世間為救世
<pb n="107"/>
<bf>《大寶積經》</bf>：「以淨信心捨釋氏家趣無上道，爾時世尊，欲重宣此義，而說頌曰：
諸害命眾生　劫奪他財物　行諸邪欲行　速墮於地獄
粗言離間語　妄語乖寂靜　綺語等凡夫　愚癡之所縛
貪著他財物　數起於瞋慧　興種種邪見　是人趣惡道
三種由身起　四種語業生　意能成三惡　故名惡行者
行諸惡業己　牽趣惡道中　吾今見世間　拔濟令出離。」
（020）<bf>《大正藏》</bf>十一‧一九七中
世尊常住不滅
<bf>《大方等無想經》</bf>云：「迦葉復言：善男子！一切眾生悉有佛性，得菩提心。說是法時，二萬二千天子，發阿耨多羅
三藐三菩提心。異口同音，而說偈言：
如來不涅槃　真法無有滅　為諸眾生故　示見有滅度
如來常不滅　為眾方便說　如來不思議　法僧亦復然。」
<bf>《大正藏》</bf>十二‧一○九九上
佛身堅固猶如金剛
<bf>《菩薩行五十緣身經》</bf>云：「菩薩世世不壞人宅舍，常喜作舍，用是故佛鞈（鞈：音夾，固如金剛山）金剛之力四方
如山，無能害佛身者。菩薩世世為佛作精舍，好治床蓆臥具什物，用是故蚊蟲蜂蛇等屬，不敢近佛身。」
（摘錄）<bf>《大正藏》</bf>十七‧七七三下
十六尊者（021）
<bf>《法華文句》</bf>云：「<bf>《寶雲經》</bf>第七，記十六羅漢，令持佛法，至後佛出，方得入滅。」（法華
文句四‧一五）
三種福田僧
佛言：「善男子，世出世間有三種僧，一、菩薩僧，二、聲聞僧，三、凡夫僧。文殊師利及彌勒等，是菩薩僧。如舍利弗、目犍連等，是
聲聞僧。若有成就別解脫戒真善凡夫，乃至具足一切正見，能廣大為他演說開示眾聖道法，利樂眾生，名凡夫僧。雖未能得無漏戒定及慧
解脫，而供養者，獲無量福，如是三種名真福田僧。復有一類名福田僧，於佛舍利及佛形像，並諸法僧聖所制戒深生敬信，自無邪見令他
亦然，能宣正法讚歎一乘，深信因果，常發善願，隨其過犯悔除業障。當知是人信三寶力，勝諸外道百千萬倍，亦勝四種轉輪聖王，何況
餘類一切眾生。」（外道者，邪心見理發於邪智，不稟正教故名外道。）
（022）若依善見論說，正法五千年，雖是正法之中，隱而不現者，祇因弘法之比丘僧知律者稀無之所造成，以戒是正法根本故。
佛法僧戒
<bf>《法華玄贊》</bf>云：「佛寶者導師，法寶如正道，僧寶如良伴，戒如所乘之騎。入佛法人欲無上法寶，必須世尊為大導
師，接引眾生入法正道。又須親近出家善友以為伴侶，修持淨戒以為乘騎，方引至佛果寶所。既至寶所，離貧賤之因，恭敬三寶故能超惡
道。」
理體三寶
<bf>《業疏》</bf>云：「無師大智一切功德是佛寶，盡諦涅槃無為是法寶，聲聞學無學功德智慧是僧寶。」
<bf>《濟緣》</bf>云：「佛僧能證，法即所證。能中師資位分，故三恒別。佛云無師大智，對下僧寶從佛所聞，專自利故。法
之無為，簡異佛僧，皆修證故，所以二寶皆稱功德。彼論又云：以法而言，無師無學法為佛寶，非學非無學（023）法為法寶。聲聞學
無學法為僧寶。」<bf>《卍續藏經》</bf>六四‧三六一上
信敬佛法僧三寶
<bf>《彌勒菩薩所問經論》</bf>云：「十一者，深信於佛，心不濁故。十二者，信順於法，善法生故。十三者，信敬於僧，尊
重聖眾故。十四者，五體投地，志念佛故。十五者，五體投地，思惟法故。十六者，五體投地，崇敬僧故。十七者，堅持禁戒一切無犯，
乃至小禁不放捨故。」<bf>《大正藏》</bf>二六‧二四八下
佛法僧三寶最尊勝
<bf>《諸經要集》</bf>云：「佛告天帝：九十六種道中佛最尊，九十六種法中佛法最真，九十六僧中佛僧最正。所以者何，由
如來從阿僧祇劫，發願誠諦殞命積德，誓為眾生，六度四等眾善普備，得慧成滿，三界天尊無能及者。其有眾生，發一敬心向如來者，勝
獲大千世界珍寶施矣。三十七品十二部經，分別罪福，言皆至誠，開三乘教，皆得奉行。聞者歡喜，樂作沙門；信佛行（024）法，志
尚清高，捨世貪諍，導世間福，天人路通，眾僧之由矣，是為最尊無上之道。」
「問：何故作此論？答：為於非所歸依處起歸依想者，顯示真實歸依處，令捨彼歸此，如契經說。」
<pb n="108"/>
小乘三寶
<bf>《華嚴經》</bf>云：「一、小乘佛寶。謂如來隱其無量功德莊嚴之身，示現丈六紫金之相，以應聲聞、緣覺、人、天等機
，是名小乘佛寶。二、小乘法寶。謂阿含經等，為聲聞說四諦教，為緣覺說十二因緣教，令其依之而修，超凡入聖，是名小乘法寶。三、
小乘僧寶，謂依四諦十二因緣而修，斷見思惑證真空理，而成四果、四向聲聞及緣覺之僧，是名小乘僧寶。」
諸佛菩薩大悲心
<bf>《地藏十輪經》</bf>云：「二種護持事：一、護持佛種。佛種者、佛之種性也。謂諸佛菩薩以大悲心紹隆佛種，令諸眾生
捨俗出家，剃髮染衣，修行聖（025）道，便無斷絕也。二、護持正法。正法者，即四聖諦等相應之法也。謂諸佛菩薩以大悲心，護持
如來正法，使一切邪魔外道無能惱亂，令諸眾生正信樂聞，弘通流布利益無窮也。」（摘錄）<bf>《大正藏》</bf>十三．七五
二上
世尊如來佛名義
<bf>《佛說十號經》</bf>云：「云何世尊？佛言：我於因地自審觀察所有善法、戒法、心法、智慧法；復觀貪等不善之法，能
招諸有生滅等苦。以無漏智破彼煩惱，得無上覺，是故天、人、凡、聖，世、出世間咸皆尊重，故曰世尊。阿難白佛言，云何如來？佛告
諸比丘，我昔因地為菩薩時歷修眾行，為求無上正等正覺，今得菩提涅槃一切真實，以八正道正見所證，名為如來。如過去正等正覺，調
伏息心得至涅槃，故名如來。云何名佛？智慧具足，三覺圓明，故名為佛。世所知者我能了知，世所觀者我亦能觀，所得滅者我亦得滅。
我具一切智，一切了知。我從無量劫，種種修行，遠塵離垢今得無上菩提，故立佛號。」
（摘錄）<bf>《大正藏》</bf>十七‧七二○上
天臺一宗大義，教觀二門。言教門者，義解養神，佛道圓開故。言觀門（026）者，觀行進登，證覺妙發故。其教門者，四教五味，一
乘十如是等也。其觀門者，十二因緣、二諦、四種三昧、三惑義等。
四教四佛身
<bf>《法華文句》</bf>云：「或見如來丈六之身，或見小身大身，或見坐華臺為千百釋迦說心地法門，或見身同虛空遍於法界
，無有分別。即此義也，是為約教分別也。」
　　⿴口劄：次引經者，像法決疑經中，通教大身小身者，以帶老比丘相故。
修佛相好之功德
<bf>《善生》</bf>：「
身金色相──次第獲得身金色相，何以故？為菩薩時於無量世，常施眾生房舍臥
具飲食燈明，是故次得身金色相。
白毫相──次得白毫，何以故？為菩薩時於無量世宣說正法、實法不虛，是故
次得白毫光相。（027）
無見頂相──次得無見頂相，何以故？為菩薩時於無量世頭頂禮拜一切聖賢師長
父母，尊重讚歎，恭敬供養，是故獲得無見頂相。」
（摘錄）<bf>《大正藏》</bf>二四‧一○三九下
佛無怨對
轉輪小善，出世無怨；豈有無上法王，怨讎滿路。若於佛起惡，惡道受罪，何得灼然生生相惱。
調達是賓伽羅菩薩，先世大善知識，阿闍世是不動菩薩，薩遮尼犍是大方便菩薩，波旬是住不思議解。（見玄籤二三、二五）
大小乘律法行之別
<bf>《戒疏》</bf>云：「比丘五篇七聚，約教立名；大乘三聚，以行為目，攝行盡故。」
禮佛承事感五報（028）
<bf>《事鈔》</bf>云：「<bf>《增一》</bf>云：『告諸比丘，禮佛承事，有五功德：一者端正，以見佛像發歡喜心
。二者好聲，由見形象口自稱號南無如來無所著至真等正覺。三者多財報，由以香華供施故。四者生長者家，由見形已心無染著，志心禮
故，五者命終生天。此即諸佛常法，當如是學。』」<bf>《大正藏》</bf>四十‧一三二中
<bf>《資持》</bf>釋云：「五功德前四別報，並列因果，後一總報，通前為因，故但示果。南無，經音義中，翻為歸禮，或云
歸敬，或云度我。如來者，<bf>《成論》</bf>云：『乘如實道來成正覺。無所著者，離塵染故。至真者，離虛偽故。等正覺者
，謂三世道同，正即簡異邪妄。此即下勸修。諸佛所行，下凡宜學。』」
<bf>《大正藏》</bf>四十‧三九五中
凡夫亦僧寶
<pb n="109"/>
<bf>《大乘心地觀經》</bf>偈言：「
（029）或有一類凡夫僧　戒品不足生正見
讚詠一乘微妙法　隨犯隨悔障消除
為諸眾生成佛因　如是凡夫亦僧寶
如鬱金華雖萎悴　猶勝一切諸妙華」<bf>《大正藏》</bf>三‧三○六上
僧能秉法授人諸戒
<bf>《業疏》</bf>云：「初制意者，僧寶流世，元為生善；然生善在事，假法成立；法不自建，弘斯在人，故制羯磨必由僧秉
。良以五眾為出世之田，凡所造修，無非拔濟。故以僧和之法，能成勝業之緣。何以知然？如果向俗人，雖參聖限，以形乖法別，未許傳
授。所以五戒等受、授必出家，其意可見。」
<bf>《濟緣》</bf>云：「五眾皆為解脫出家，能生他福，故喻如田。勝業即羯磨。何下次舉事顯。果向即四果四向。未許傳授
者，此明雖聖而非師也。五八二戒，通五眾授。」<bf>《卍續藏經》</bf>六四‧二七三上
善男子，將授汝戒。此戒法者，即是十方三世諸佛菩薩，積劫熏修無量功德，諸佛已證，善薩今修。（以三皈聖法，動彼法界功德，注入
身心，作成（030）佛種子。將來生極樂淨土，蓮華生中。成佛即此戒體。）
供養法師則報佛恩
<bf>《謗佛經》</bf>云：「又善男子，譬如取魚眾生之類水中行，水中見物入水不死。善男子，菩薩摩訶薩亦復如是，行於生
死住凡夫行，常求智行修集正法，心不迷亂，凡夫之事所不能汙，三有之苦所不汙。是故菩薩摩訶薩，常應自護勿謗法師。
爾時世尊而說偈言：
若欲供養佛　若欲禮如來　但供養佛子　第一供養佛
我說以衣缽　坐臥經行處　如是等應施　發菩提心者
如是供養佛　如是供養法　佛為世間上　皆從法中生
是人孤獨智　與暗眼者明　示迷者正道　將向不死處
若一切財寶　常施一切佛　雖如是奉施　不能報佛恩
若從今已去　常供養法師　不謗不說者　則報諸佛恩」
<bf>《大正藏》</bf>十七‧八七七上
諸佛賢聖眾生所歸（031）
<bf>《華嚴經》</bf>云：「爾時堅固慧菩薩，承佛神力普觀十方。以偈頌曰：
眾生不知恩　如來發慈慧　出現於世間　普照除眾冥
起大慈悲心　普觀諸群生　具受無量苦　永縛在三有
唯除等正覺　最勝尊導師　一切天人中　無可歸依者
世間若無佛　及眾賢聖人　彼諸群生類　無有一切樂
如來眾賢聖　出現於世間　為開淨慧眼　令得方安樂
若見如來者　為得最大利　聞佛名歡喜　則是世間塔」
<bf>《大正藏》</bf>九‧四四囘中
菩薩不退位
<bf>《法華文句記》</bf>四、四二云：具三不退者，若先以不次寄次第說者，則丁信名位不退，八信已去名行不退。初住已去
名念不退。今從初住，已具三德，名三不退，故云具也。般若是位，離二死故。解脫是行，諸具是故。法（032）身是念，證實境故。

<pb n="110"/>
法寶最尊
<bf>《大乘本生心地觀經》</bf>云：「善男子！於法寶中有其四種：一者教法，二者理法，三者行法，四者果法，一切無漏能
破無明煩惱業障。聲名句文名為教法，有無諸法名為理法，戒定慧行名為行法，為無為果名為果法，如是四種名為法寶，引導眾生出生死
海到於彼岸。善男子，諸佛所師即是法寶。所以者何？三世諸佛依法修行，斷一切障得成菩提，盡未來際利益眾生，以是因緣，三世如來
常能供養諸波羅蜜微妙法寶，何況三界一切眾生未得解脫，而不能敬微妙法寶。」
<bf>《大正藏》</bf>三．二九九中
聞菩薩名號滅惡
<bf>《文殊師利般涅槃經》</bf>云：「佛言，此文殊師利有大慈悲，生於此國多羅聚落梵德婆羅門家。……我今略說，為未來
世盲瞑眾生，若有眾生但聞文殊師利名，除卻十二億劫生死之罪。若禮拜供養者，生生之處恒生諸佛家。」
（033）（摘錄）<bf>《大正藏》</bf>十四‧四八○下
<h2>甲二、布施章（034）</h2>
布施波羅蜜
<bf>《法界次第》</bf>云：「布施者。梵語檀那，秦言布施。若內有信心，外有福田，有財物，三亊和合時，心生捨法，能破
慳貪，是名為檀。布施，有二種：一者，財施。二者，法施。財施者，所謂飲食、衣服、田宅、六畜、奴婢、珍寶，一切己之所有資生之
具，及妻子乃至身命。屬他為他財物，故云捨身猶屬財施。隨有所須者悉能施與，皆名財物也。法施者，若從諸佛及善知識聞說世間、出
世間善法，若從經論中聞，若自以觀行故知；以清淨心為人演說，皆名法施。菩薩以質直清淨心，行此二種施，故名為檀。
波羅蜜者，翻至彼岸。若菩薩於檀中，能具修五種心者，是時布施名波羅蜜。何等為五？一者、知施實相。二者、起慈悲心。三者、發願
。四者、迴向。五者、具足方便。一、云何名知施實相？若布施時，施人、受人、及財物三事，皆空不可得，入實相正觀。以無所捨法，
而隨他所須者能捨不悋，（035）是為知施實相。二、云何名起慈悲心？若菩薩雖知布施實相無所有，而起大慈大悲，欲因此施與一切
樂，拔一切苦，是為起慈悲心。三、云何名發願？施時願因此施，得無上佛果，不求凡夫、三乘果報，是為發願。四、云何名迴向？隨所
施時，迴此施功德，向薩婆若，及施一切眾生，是名迴向。五、云何名具足方便？所謂能於布施一法，旋轉通達一切佛法，偏修諸行，是
為具足方便。菩薩若能具足此五心者，是時隨有所施，因中說果，亦名事究竟，亦名到彼岸，亦名度無極也。
是以菩薩所行布施者，名為行檀那波羅蜜。若至無上菩提佛果，方是檀波羅蜜具足成就。」<bf>《大正藏》</bf>四六．六八六
上中
布施是萬行之源
夫布施之業乃眾行之源，既標六度之首，又題四攝之先。所以給孤獨長者，以黃金布施買園，供佛僧住處而不悋，所以感現報入聖超凡。
<bf>《善生經》</bf>云：「若以衣施，得上妙色。若以食施，得無上力。若以燈施，得淨妙眼。若以乘施，身受安樂。若以舍
施，所須無乏。若以淨妙物施，後得好色，人（036）所樂見，善名流布，所求如意，生上種姓。乃至施主施已，歡喜不悔，親近善人
，財富自在，生上族家，得人天樂，至無上樂。」（摘錄）<bf>《大正藏》</bf>二四‧一○五九上
為得菩提行布施
<bf>《菩薩行方便境界神通變化經》</bf>云：「
施求無等一切智　手足淨目頭骨髓　不惜內外一切捨　後無貪惜增益德
當成妙封生勝家　後增菩提降貪垢　得自在滿於檀度　一切諸佛所讚施
慧見是諸功德利　我當修行一切捨」<bf>《大正藏》</bf>九‧三○二下
布施莊嚴菩提道
<bf>《善生經》</bf>雜品云：「布施，若為自利利他，即能莊嚴菩提之道、遠離煩惱、多財巨富，名正施果；壽命、色力、安
樂、辯才，名餘施果。
自手施者，則得多饒財寶，金銀琉璃、硨磲瑪瑙、珍珠珊瑚、象馬牛羊、田宅奴婢，多饒眷屬。施貧窮時，起悲愍心。施福田時，生喜敬
心。」
（037）（摘錄）<bf>《大正藏》</bf>二四‧一○五四上中
施燈果報

<img n="V\V044.png"/>

應當修行布施持戒
<bf>《大莊嚴論》</bf>云：「復次，利養亂於行道。佛告波斯匿王：『生死如大山，從四方來，無能避者。』王言：『唯有布
施、持戒。』」
<bf>《涅槃經》</bf>云：「一切眾生雖有佛性，要因持戒然後乃現，因見佛性得成正覺。」是故古德云：「持戒為本，淨土為
歸，觀心為要，善友為依。」
經云：「黃金是毒蛇」，俗人有視金寶如瓦礫者。出家之法真可尊貴，不可以財色貪著俗事，流浪生死自苦身心。　偈頌勸云
<pb n="111"/>
（038）財寶頹人志　色聲喪軀齡　遠之易為士　近之難為僧
道俗互相依獲得大利安
<bf>《本事經》</bf>四云：「吾從世尊聞如是語：苾當知，諸婆羅門、長者、居士、剎帝利等，多有所作；謂施汝等，如法
衣服、飲食臥具、病緣醫藥、房舍資具。汝等比丘，多有所作。謂能為彼宣說正法，初中後善文義巧妙，純滿清白梵行之法。由此俱能解
脫生老病死法，愁歎憂苦熱惱之法。汝等與彼力輪法輪，展轉相依，於如來所勤修梵行，速至無上般涅槃城。
爾時世尊，重攝此義而說頌曰：
出家與居家　展轉互相依　由力法二輪　速至涅槃樂
出家依在俗　得如法資具　在俗依出家　獲微妙正法
二眾互相依　受人天快樂　度生老病死　至清涼涅槃。」
<bf>《大正藏》</bf>十七‧六八○下
財法二施拔與差別（039）
<bf>《大丈夫論》</bf>云：「財施者，人道中有；法施者，大悲中有。財施者，除眾生身苦；法施者，除眾生心苦。貪愛多者
，施與財寶；愚痴多者，施其法。財施者，為其作無盡錢；法施者，為得無盡智。財施者，為得身樂；法施者，為得心樂。財施者，為眾
生所愛；法施者，為世間所敬。財施者，為愚人所愛；法施者，為智者所愛。財施者，能與現樂；法施者，能與天道涅槃之樂。如偈曰：

佛智處虛空　大悲為密雲　法施如甘露　充滿陰界池
四攝為方便　安樂解脫因　修治八正道　能得涅槃果」
<bf>《大正藏》</bf>三○‧二六二中
法施功德無量
<bf>《未曾有因緣經》</bf>云：「施飲食，濟一日之命；施珍寶物，濟一世之福；增益生死，擊繡因緣。說法教化，名為法施
；能令眾生出世間道者，凡有三（040）種：一者羅漢，二者辟支佛，三者佛道。此三乘人，皆從聞法，如說修行。有諸眾生，免三惡
道，受人天福樂，皆由聞法。是故，佛說：『以法布施，功德無量。』」
<bf>《大正藏》</bf>十七‧五七七下
修行布施得十利
<bf>《大寶積經》</bf>云：「復次，舍利子！菩薩摩訶薩，行檀那波羅蜜多時，修行布施，又復獲得十種稱讚利益上妙功德。
何等為十？一者、菩薩摩訶薩施燈明故，獲得如來清淨五眼，無不具足。二者、菩薩摩訶薩施音樂故，獲得如來清淨天耳，無不具足。三
者、菩薩摩訶薩以諸金銀末尼真珠，琉璃螺貝，璧玉珊瑚，一切珍
寶施故，感得圓滿三十有二大丈夫相，無不具足。四者、菩薩摩訶薩以種種雜寶，及眾名華施故，獲得圓滿八十隨形之相，無不具足。五
者、菩薩摩訶薩以象馬車乘施故，獲得廣大徒眾眷屬繁多，無不具足。六者、菩薩摩訶薩以園林臺觀施故，獲得成就靜慮解脫、三摩地、
三摩缽底，無不具足。七者、菩薩摩訶薩以財穀庫藏施故，獲得圓成諸法寶藏。八者、菩薩摩訶薩以奴婢僕使施故，獲得圓滿自在身心閑
豫，無不具足。九（041）者、菩薩摩訶薩以男女妻妾施故，獲得圓滿可愛可樂可意，阿耨多羅三藐三菩提，無不具足。十者、菩薩摩
訶薩以四洲自在一切王位施故，獲得一切種微妙圓一切智智，瞧不具足。舍利子！菩薩摩訶薩如是行施，名為攝受十種稱讚利益上妙功德
；皆為滿足檀那波羅蜜多故。」
<bf>《大正藏》</bf>十一‧二四○上中
為求菩提行布施
<bf>《大寶積經》</bf>云：「……八者、菩薩摩訶薩由以舍宅房宇施故，當得與諸眾生，為舍為宅、為救為洲、為歸為趣，無
不具足。九者、菩薩摩訶薩由愍病者施醫藥故，當得無老病死，圓滿甘露不死妙藥，無不具足。十者、菩薩摩訶薩由種種資生眾具施故，
感得一切圓滿眾具菩提分法，無不具足。舍利子！是名菩薩摩訶薩為得菩提，修行是施，獲得如是十種稱讚利益上妙功德，皆為滿於檀那
波羅蜜多故。」<bf>《大正藏》</bf>十一‧二四○上
道俗與持戒布施（042）
<bf>《法華文句》</bf>云：「約比丘論持戒者，在家施易戒難，出家施難戒易，故約比丘明戒。」
平等施飲食
<bf>《增一》</bf>云：「王言：『諸外道異學來乞求者，我不堪與』。世尊告曰：『大王！莫作是念。所以然者，一切眾生皆
由食得存，無食便喪。爾時世尊便說此偈：
令當廣惠施　終莫斷施心　必當值賢聖　度生死源』
爾時波斯匿王白世尊曰：『我今倍復歡慶於向如來，所以然者？一切眾生皆由食得存，無食不存。』」<bf>《大正藏》</bf>二
．六一三上
布施持戒犯戒差別
<bf>《大般泥洹經》</bf>云：「佛告純陀，如我所說：
<pb n="112"/>
（043）『一切歎布施　無能呵施者　施犯戒福少　施持戒福增』
佛告純陀：『犯四重禁，五無間業，誹謗正法。』純陀白佛言：『如此重罪有差降耶？』佛言：『有差降。彼雖犯戒，尚服法衣，而生漸
愧。咄哉！我今犯斯重罪，何其怪哉！造斯大苦，而懷恐怖，生護法心。我當讚歎護諸法者，當復降伏諸非法者，於方等經、諸禪三昧方
便勤修。若如是者，我說斯等不犯戒。』」
<bf>《大正藏》</bf>一二‧八九七上中
布施十種功德
<bf>《佛說布施經》</bf>云：「一、以信重心而行布施，當得離眾嫉妒人所崇敬。二、依時施，得三業清淨，四時安隱。三、
常行施，得身心適悅，無散亂失。四、親手施，得手指纖長，身相端正。五、為他施，復得他人，行大捨施。六、依教施，心離取相，得
無為福。七、以妙色具施，得身色端嚴，眾所愛樂。八、以上妙香具施，恒得栴檀之香，受用供養。九、以上味施，得味中上味，充益支
體。十、如法尊重施，得安隱快樂，眾人喜見。」
<bf>《佛教大藏經》</bf>二八‧三九九
法施第一最（044）
<bf>《大沙論》</bf>云：「三種人恩難報。佛告諸比丘：我見有三種人，於諸有情多獲利益，其恩難報。假使盡形壽，以上妙
衣服飲食、臥具醫藥及餘資緣而供養之，亦不能報也。一、令出家者。謂若有人為其說法，勸令出家剃髮染衣，以正信心受持淨戒，及至
成就菩提，其恩難報。二、令知集法者。集，積也。謂眾生集積煩惱惑業，而能集招生死之苦。若有人為其說法，令知煩惱過患，而滅除
之，其恩難報。三、令得漏盡。漏盡者，謂眾生生死惑俱盡，不漏落三界也。若有人為其說法，令如法而修，破除煩惱出離生死之苦，而
證真空涅槃之樂，其恩難報也。」
財法二施差別
<bf>《沙論》</bf>云：「在家之人，當行財施；出家之人，當行法施。何以故？在家法施不及出家人；以聽受法者，於在家人
信心淺薄故。又在家之人多有財物；出家之人，於諸經法讀誦通達，為人解說在眾無畏，非在家人之所能（045）及。又使聽者起恭敬
心，不及出家。又若欲說法降伏人心，不及出家。如偈云：
先自修行法　然後教餘人　乃可作是言　汝隨我所行
是事出家者所宜，非在家者所行。又說：
身自行不善　安能令彼善　自不得寂滅　何能令人寂
是故身自善　能令彼行善　自身得寂滅　能令人得寂　善法寂滅，是出家者之所應行。又出家之人，於聽法者，恭敬心勝。
又出家之人，若行財施，則妨餘善。遠離阿練若處，必至聚落，與白衣從事，多有言說，若不從事無由得財，若出入聚落見聞聲色，諸根
難攝。發起三毒，於六度等心薄，乃至貪著五欲，捨戒還俗，故名為死。或能犯戒易起重罪，是名死等，諸煩惱苦患。以是因緣故，於出
家者，稱歎法施；於在家者，稱歎財施。」
（摘錄）<bf>《大正藏》</bf>二六‧五四中
<bf>《金光明經》</bf>云：「說法者有五事：一者、法施彼我兼利；財施不爾。二者、法施能令眾生出於三界；財施者不出欲
界。三者、法施利益法身；財施之者長養色身。四者、法施增長無窮；財施必有竭盡。五者、法施能斷無（046）明；財施唯伏貪心。
」<bf>《大正藏》</bf>一六‧三七○上
故知財施不及法施也。就法施中自有階漸，若有所解不用他知恐他勝己秘而不說，制則自未來常不聞法。
<bf>《智論》</bf>云：「若悋惜法，則生邊地無佛法處。由悋法故障他慧明，此則不如賣法他人，反勝過此。」
如法布施功德
經云：「智人行施，為憐愍故，為欲令他得安樂故，為令他人生施心故。諸聖人本行道，為欲破壞諸煩惱故，為入涅槃離於有故。菩薩施
時，觀二種田：一者福田，二者貧窮田。菩薩為欲增福德故，施於貧苦；為增無上智慧故，施於福田。為報恩故，施於福田；生憐憫故，
給施貧窮。捨煩惱故，施於福田；成功德故，施於貧窮。增長一切樂因緣故，施於福田；欲捨一切苦因緣故，施於貧窮。苦薩若施所親愛
處，為報恩故；若施怨仇，為除惡故。菩薩摩訶薩見來求者，生一子想，是故任力多少施之，是則名為施波羅蜜。菩薩施時離於慳心，名
尸波羅蜜。能忍一切求者之言，名忍波羅蜜。所施之（047）物自手授與，名精進波羅蜜。至心繫念觀於解脫，名禪波羅蜜。不擇一切
怨親之相，名般若波羅蜜。善男子！如諸眾生貪心殺時，一念具足十二因緣，菩薩施時，亦復如是，一念具足如是六事，是名功德智慧莊
嚴。」
誦經念佛受戒布施功德
<bf>《上生經》</bf>云：「佛滅度後，若有精勤修諸功德，威儀不缺，掃塔塗地，香花供養，行諸三昧，讀誦經典，如是等人
，雖不斷結，如得六通。應當繫念，念佛形相，稱彌勒名。若一念頃，受八戒齋，修諸淨業，命終之時，即往生於兜率天上蓮花臺中，應
時見佛白毫相光，超九十億劫生死之罪，隨其宿緣為說妙法，令得不退。」（摘錄）<bf>《大正藏》</bf>十四‧四二○上
<bf>《大悲經》</bf>云：「若至誠心，念佛功德，乃至一華散於空中，於未來世，當得梵王，其福不盡，以其不盡，終至涅槃
。」（摘錄）<bf>《大正藏》</bf>十二‧九五六中
布施破慳貪（048）
<bf>《大薩遮尼乾子經》</bf>云：
爾時世尊，即以偈頌讚歎檀波羅蜜，重說偈言：
欲求無上道　修行諸功德　破於慳貪心　布施最第一
佛子行捨心　見來乞求者　能生歡喜心　一切無悋惜
清淨無垢眼　施已心歡喜　如是行捨心　名檀波羅蜜
<pb n="113"/>
<bf>《大正藏》</bf>九‧三二一上
布施者獲福
<bf>《大般涅槃經》</bf>云：「爾時世尊，而說偈言：
布施者獲福　慈心者無怨
為善者消惡　離欲者無惱
若行如是行　不久般涅槃」
<bf>《大正藏》</bf>一‧一九八下
莫慳財法施（049）
<bf>《大集經》</bf>云：「於身命財，常作捨想。頌曰：
為身求財集惡業　當歸生滅不知恩
財隨命捨惡業隨　受彼果時無共受」
<bf>《令法藏經》</bf>云：「偈云：
飢為第一病　行為第一苦　如是知法者　可得涅槃道」
<bf>《大正藏》</bf>五○‧三二○上
<bf>《智論》</bf>云：
<img n="V\V045.png"/>

<bf>《大正藏》</bf>二五‧五七
布施即六度滅貪瞋癡（050）
<bf>《大寶積經》</bf>云：「長者！是人貪欲瞋慧愚癡，俱得微薄。長者！云何三事俱得微薄？若施財時心無貪者，是名貪薄
。於乞者所生於慈心，是名瞋薄。若布施已迴向無上正真之道，是名癡薄。長者！是名施者貪瞋癡薄。復次長者！在家菩薩，見乞者已，
修趣滿足六波羅蜜想。何等為六？若是菩薩隨所有物，無不施心，是名修趣滿檀波羅蜜。依菩提心施，是名修趣滿尸波羅蜜。於求者所不
生瞋訶，是名修趣滿忍波羅蜜。若布施時，不生自己乏少之想，是名修趣滿進波羅蜜。若布施已，必不憂悔，倍生歡喜，是名修趣滿禪波
羅蜜。若布施已，不得諸法，不望果報是名慧者，不住諸法隨無所住，向無上道，是名修趣滿般若波羅蜜。是名菩薩見乞求者，修趣滿於
六波羅蜜。」
<bf>《大正藏》</bf>十一‧四七四下
施食功德
<bf>《正法念處經》</bf>云：「若有眾生，信心悲心，以種種食施人，命終生質（051）多羅天，受種種樂；命終得受人身
，大富饒財，常行正法。」
<bf>《大正藏》</bf>五四‧四三下
布施功德不可量
<bf>《輪轉五道經》</bf>云：「佛言：阿難！施一得萬倍，言不虛也。佛說偈言：
賢者好布施　天人自扶將　施一得萬倍　安樂壽命長
今日大布施　其福不可量　皆當成佛道　度脫於十方」
<bf>《大正藏》</bf>十七‧五六四中
<bf>《僧祇》</bf>云：「有諸天子，以偈問佛：
<pb n="114"/>
『何等人趣善　何等人生天　何等人晝夜　長養善功德』
爾時世尊，以偈答言：
『布施修淨戒　智慧捨慳貪　功德日夜增　常生天人中』」
（摘錄）<bf>《大正藏》</bf>二十二‧二六○下
<bf>《大寶積經》</bf>云：「爾時世尊，而說頌言：
行施不求妙色財　亦不願感天人趣
（052）為求無上勝菩提　施微便感無量福」<bf>《大正藏》</bf>十一‧二四一中
　　⿴口劄：近報天人，遠成菩提故。
六度以布施為先
<bf>《發菩提心經論》</bf>云：「云何菩薩修行布施？布施若為自利他利及二俱利，如是布施，則能莊嚴菩提之道。菩薩為欲
調伏眾生令離苦惱，是故行施。修行施者，於己財物，常生捨心；於來求者，起尊重心，如父母、師長、善知識想；於貪窮下賤，趣憐愍
心，如一子想，隨所須與，心喜恭敬；是名菩薩初修施心。修布施故，善名流布，隨所生處，財寶豐盈，是名自利；能令眾生心得滿足，
教化調伏使無慳悋，是名利他；以己所修無相大施，化諸眾生令同己利，是名俱利；因修布施，獲得轉輪王位，攝受一切無量眾生，乃至
得佛無盡法藏，是名莊嚴菩提之道。施有三種，一以法施，二無畏施，三財物施。以法施者，勸人受戒修出家心。為壞邪見，說斷常四倒
眾惡過患。分別開示真諦之義，讚精進功德，說放逸過惡，是名法施。若有眾生怖畏王者，獅子虎狼、水火盜賊，菩薩見已，能為救護，
名無畏施。自於財物施而（053）不悋，上至珍寶，象馬車乘，繪帛穀麥，衣服飲食，下至麵搏一縷之綎，若多若少，稱求者意，隨所
施與，是名財施。財施復有五種：一者至心施，二者信心施，三者隨時施，四者自手施，五者如法施。」
<bf>《大正藏》</bf>三二‧五一一上
布施功德無量無邊
<bf>《發菩提心經論》</bf>云：「樂施之人，復獲五種名聞善利：一者、常得親近一切賢聖，二者、一切眾生之所樂見，三者
、入大眾時人皆尊敬，四者、好名善譽流聞十方，五者、能為菩提作上妙因。菩薩之人名一切施，一切施者，非謂多財，謂施心也。如法
求財持以布施，名一切施。以清淨心無諂曲施，名一切施。見貪窮者，憐愍心施，名一切施。見厄苦者，慈悲心施，名一切施。居貧少財
而能用施，名一切施。愛重寶物，開意能施，名一切施。不觀持戒毀田非田施，名一切施。不求人天妙善樂施，名一切施。志求無上大菩
提施，名一切施。欲施、施時、施已不悔，名一切施。若以華施，具陀羅尼七覺華故。若以香施，具戒定慧熏塗身故。若以果施，具足成
就無漏（054）果故。若以食施，具足命辯色力樂故。若以衣服施，具清淨色除無慚愧故。以燈明施，具足佛眼照了一切諸法性故。若
以象馬車乘施，得無上乘具足神通故。以瓔珞施，具足八十種隨形好故。以珍寶施，具足大人三十二相故。以筋力施僕使施，具佛十力四
無畏故。取要言之，乃至國城妻子，頭目手足，舉身施與，心無悋惜，為得無上菩提度眾生故。菩薩摩訶薩，修行布施，不見財物、施者
、受者，以無相故，是則具足檀波羅蜜。」
<bf>《大正藏》</bf>三二‧五一一中
<h2>甲三、忍辱章（055）</h2>
忍施勤修學習
<bf>《大寶積經》</bf>云：「於時王子，合掌恭敬，而白佛言：『唯願如來，為我宣說諸菩薩行。爾時王子（阿闍世王子）即
說頌言：
云何得端正　蓮華中化生　云何知宿命　願佛為宣說』
爾時如來，了達諸行，究竟彼岸。隨問而答，即說頌曰：
『忍辱得端正　施蓮華化生　法施知宿命　汝當如是解。』」
<bf>《大正藏》</bf>十一‧五九三上
忍益力強
<bf>《六度集經》</bf>云：「復有四種忍辱，具足智慧。何等為四？一、於求法時忍他惡罵。二、於求法時不避飢渴寒熱風雨
。三、於求法時隨順和尚阿闍黎行。四、於求法時能忍空無相無願。」<bf>《大正藏》</bf>五四‧九七上
忍辱是成佛道因（056）
<bf>《佛說演道俗業經》</bf>云：「佛告長者：『忍辱有四事疾成大乘。一、若罵詈者不計音聲。二、若撾捶者計如無形。三
、若毀辱者謂如風吹。四、有加害者常懷大哀。佛於是頌曰：
撾罵令默然　自計本無形　設有恨意起　心輒還自止
和心顏色悅　眾人咸恭敬　用是得成佛　三十二相明」
<bf>《大正藏》</bf>十七‧三八五下
住忍辱力
力者<bf>《法華文句記》</bf>云：「<bf>《阿含》</bf>云：力有六種。小兒啼為力，女人瞋為力，國王憍為力，羅
漢進為力，諸佛悲為力，比丘忍為力。」
<pb n="115"/>
<bf>《寶積經》</bf>云：「迦葉云：有四法急走捨離百由旬外。一、利養，二、惡友，三、惡眾，四、同住多戲笑或瞋聞等。
又云：若有打截大千眾生，若有惡心惱發菩提心人，此過過是。」
<h2>甲四、禪觀章（057）</h2>
調伏心行
「調伏身口意二業而制伏諸惡行。又調者調和，伏者制伏，謂調和控御身口意業，制伏除滅惡行故。」<bf>《佛學大辭典》</bf>
下‧二六三四下
天台譯三昧為調直定，調心之暴、直心之曲、定心之散也。止觀通稱三昧者，調直定也。
<bf>《智論》</bf>云：「善心一處住不動是名三昧。」
亦云定、正受，正心行處凝心。心定於一處而不動故曰定，正受所觀之法，故曰正受。<bf>《智論》</bf>云：「善心一處住不
動，是名三昧。」
<bf>《戒疏》</bf>云：「大聖雖現，止得其耳目，至於煩惑，要假法除，次演聲教，用滌心惱。」<bf>《卍續藏經》</bf>
六二‧一八三下
觀心滅惡覺（058）
<bf>《玄籤》</bf>云：「以觀心故，惡覺不起。觀心，惡覺之名，不局於淺，不起之相，意實在深，故得觀心，為今經用。」
<bf>《大正藏》</bf>三三‧八二九中
<bf>《華嚴》</bf>云：「譬如貪窮人，日夜數他寶，自無半錢分，偏聞之失也。」下文云未得謂得、未證謂證，偏觀之失也。

<bf>《玄籤》</bf>云：「始終而論，何人不假聞法歡喜，生善破惡，見第一義耶。」
（摘錄）<bf>《大正藏》</bf>三三‧八三一下
改觀數息
<bf>《戒疏》</bf>云：「言佛知此事，便說禪法者，數息觀也。」<bf>《行宗》</bf>釋云：「釋改觀中，初科禪法
亦即觀門，故以觀釋。但止心名禪，照境為觀。不淨數息並具二門，而⿴口註文前後異者，以不淨正取照境，數息偏在止心故也。」
<bf>《卍續藏經》</bf>六二‧二八八下
上上禪是別圓之禪（059）
<bf>《法華文句》</bf>云：「上上禪，此是別圓之禪，靜散不相妨。不起滅定，現諸威儀，無緣無念，有感則形，故能安禪讚
佛也。……未到慧多、無色定多，四禪等背捨、慧多，九定、定多，十一切中等。二乘定多、菩薩慧多，佛則等。空觀定多、假觀慧多、
中觀則等。」<bf>《大正藏》</bf>三四‧三一中
真四念處觀
<bf>《諸法無行經》</bf>云：「文殊師利白佛言：『世尊！今云何真觀四念處？』佛告文殊師利：『若行者見身如虛空，是為
身念處。若行者見受不得內外兩間，是為受念處。若行者知心唯有名字，是為心念處。若行者不得善法不得不善法，是為法念處。文殊師
利！應如是觀四念處。』」<bf>《大正藏》</bf>十五‧七五四中
四念處觀法（060）
<bf>《諸法無行經》</bf>云：「佛告文殊師利：『當來世有比丘如是說：觀內身處若觀不淨，是身念處。觀樂皆苦，是受念處
。觀心生滅性，是心念處。觀和合相，但得法相，是法念處。』」<bf>《大正藏》</bf>十五‧七五四上
天台教觀二門
天台一宗大義，教觀二門。言教門者，義解養神，佛道圓開故。言觀門者，觀行進登，證覺妙發故。其教門者，四教五味，一乘十如是等
也。其觀門者，十二因緣、二諦、四種三昧。三惑義等也。
天台方備。<bf>《釋教三字經》</bf>曰：「專弘止觀，兼講經論。隨文入觀，即教成宗。宗教不二，施設少殊。學者其知也。
」（佛教宗派詳⿴口註七三）
常修不瞋不愛染
<bf>《優婆夷淨行法門經》</bf>云：
（061）「不以瞋恚心　張眼低棄視　亦不以愛染　欲心看眾生
　七寶悉具足　能伏四天下　出家得成佛　而獲一切智」
（摘錄）<bf>《大正藏》</bf>十四‧九五八中
<pb n="116"/>
<bf>《四分》</bf>云：「
離欲歡喜樂　觀察法亦樂　世間無恚樂　不嬈於眾生
世間無欲樂　越度於欲界　能伏我慢者　此最第一樂」
<bf>《大正藏》</bf>二二‧七八六中
修觀法除貪欲
<bf>《瑜伽師地論》</bf>云：「婬相應貪，貪復有四種。一、顯色貪，二、形色貪，三、
妙觸貪，四、承事貪。由依四外不淨所緣，於此四種相應，婬貪心得清淨。若於
青瘀膿爛，或於變壞，或於腫脹，或於食噉，作意思惟於顯色貪令心清淨。若於
變赤作意思惟，於形色貪令心清淨。若於其骨若於其鎖，若於骨鎖，作意思惟，
於妙觸貪令心清淨。若於散壞作意思惟，於承事貪令心清淨。如是四種名於婬貪
，令心清淨。」<bf>《大正藏》</bf>二二‧七八六中
但學無心即見性（062）
<bf>《法海》</bf>云：「一切諸法，皆由心造。如今但學無心，頓息諸緣，莫生妄想分別，無人無我，無貪瞋癡，無憎愛，無
勝負。但除卻如許多種妄想，性自本來清淨，即是修行菩提法佛等。若不會此意，縱你廣學勤苦修行。木食草衣，不識自心，皆名邪行。
盡作天魔外道，水陸諸神。」
<bf>《蕅益大師全集》</bf>三‧二○六四
修對治行止婬念
<bf>《佛經精華錄》</bf>云：「世尊曰：『當觀女人，長者如母，中者如姊，少者如妹、如子、如女。當內觀身，念皆惡露，
無可愛者。外如畫餅，滿中不淨。觀此四大，因緣假合，本無所有。』」
恩斷智三德
<bf>《華嚴疏》</bf>云：「一、恩德──謂如來乘大願力，救護眾生，猶如赤子，（063）是為恩德。二、斷德──斷德亦
名解脫。謂如來斷除一切煩惱惑淨盡無餘，是為斷德。三、智德──智即智慧，謂如來以平等智慧，照了一切諸法，圓融無礙，是為智德
。」<bf>《佛教大藏經》</bf>七八‧一○九
九想觀
<bf>《禪般若蜜門》</bf>云：「修此九想不淨觀法，想念純熟，心不分散，三昧成就，貪欲瞋癡等煩惱消滅，得證聖果。雖是
假想，能辦大事。如海中死屍，溺人依之得度。一、膨脹想，謂修行之人，心想死屍見其膨脹，如圍囊盛風異於本相，是為膨脹想。二、
青瘀想，觀膨脹已，復觀死屍，風吹日暴，皮肉黃赤瘀黑青黤是為青瘀想。三、壞想。觀青瘀想已，復觀死屍，風日所變，皮肉裂壞，六
分破碎，五臟腐敗，臭穢流溢，是為壞。四、血塗漫想，既觀壞已，復觀死屍，從頭至足，徧身膿血流溢污穢塗漫，是為血塗漫想。五、
膿爛想，觀血塗漫已，復觀死屍，身上九孔蟲膿流出，皮肉壞爛，狼籍在地，臭氣轉增，是為膿爛想。六、蟲噉想，觀膿爛已復觀死屍，
蟲蛆嚼殘缺剝落，（064）是為蟲噉想。七、散想，觀蟲噉已，復觀死屍，為禽獸所食，分裂破散，筋斷骨離，頭足交橫，是為散想。
八、骨想，既觀已，復觀死屍，形骸暴露，皮肉已盡，但見白骨狼籍，如具如蚵，是為骨想。九、燒想，謂修行之人，既觀骨已，復觀死
屍，為火所燒，爆裂煙臭，白骨俱燃，薪盡火滅同於灰土，是為燒想。」
修九想觀破婬火滅六欲境
破六種欲，有人著赤白黃黑等色；或著相貌端嚴；或者威儀姿態；或者語言嬌媚；或者細滑肌體；或著可意之人。此六欲淵，沉沒行者。
能修九想，除此六賊。死想、破威儀言語兩欲。脹想、壞想、噉想、破形貌欲。血塗想、青瘀想、膿爛想、破色欲。骨想、燒想、破細滑
欲。九想通除所著人欲。又噉想、散想、除著意人。此九想既除於欲，亦薄瞋癡，九十八使山動。（見玄籤十三、十四、五）
三乘業道（065）
<bf>《占察玄義》</bf>云：「束為上品十善，若念念之間，觀察三界苦空無常無我，依四念處，深信緣起，永斷希求後有之心
，唯志寂滅無為之樂，是名二乘業道。束為無漏上品十善。若念念之間，緣于苦集二諦而起大悲。緣于道滅二諦而起大慈，深觀我法二空
，愍物昏迷，種種方便，令其覺悟，徧十方界，無有分劑，盡未來時，無有疲厭，不求恩報，不圖名稱，不冀他知，不見能所，是名菩薩
業道。」
<bf>《卍續藏經》</bf>三五‧五五下
修禪寂無聞失
<bf>《法海》</bf>云：「<bf>《大集經》</bf>云：『菩薩若樂受寂靜樂。不樂聽法說法問疑。以寂靜故，煩惱不起
，以不起故，不知知想，不離離想，不證證想，不修修想，不得實義，是名魔業。』<bf>《月藏經》</bf>云：『與禪相應者，
是我真子，從佛口生，從法
化生。』」<bf>《蕅益大師全集》</bf>三‧二○一七
非禪無慧
<bf>《禪祕要法經》</bf>云：「爾時世尊，見此事已，為說偈言：
<pb n="117"/>
禪為甘露法　定心減諸惡　慧殺諸愚癡　永不受後有
愚症槃直迦　尚以定心得　何況諸智者　不勤修繫念」
<bf>《大正藏》</bf>十五．二五九中
<bf>《法句經》</bf>云：「佛授槃陀迦一偈：『守口攝意身莫犯　如是行得度世』眾會四輩，見臂來入，不見其形，怪而問佛
。是何人臂。佛言是賢者槃特比丘臂也。於是世尊，即說偈言：
雖誦千章　句義不正　不如一要　聞可滅意」
（摘錄）<bf>《大正藏》</bf>四‧五八九上
初五停心賢位
若均定慧，慧若有定，慧不狂。定若有慧，定不慧，定不愚，名之為賢。
次四善根位（067）
賢名鄰聖，修此定慧。一心精進，如救頭然。願樂禪慧，如渴思飲而為二十一有漏業之所擾亂。若得諸三昧力加之，定發觀明，四善根成
就，伏道純熟。（見玄籤二四、二一）
藏通五門禪
言五門者，即淨名中旃延五義，謂苦義、空義、無常義、無我義、寂滅義。疏云，約理名五義，以智緣理，名為五行。約定明五門禪。此
五為眾行之指歸，故四教四門，各明五義。今文通說、具云五門。由迦旃延、為諸比丘，敷演三藏四門五義。為維摩詰通五義訶。故云，
諸法畢竟不生不滅，是無常義，故知諸法生滅，但是無常，非無常義。四句推此，生本無生，滅亦非滅，方得名為無常之義。五受陰洞達
空無所起，是苦義。諸法畢竟無所有，是空義。於我無我而不二，是無我義。法本不生，今則無滅，是寂減義。（見玄籤二、三十頁）
修二觀斷二根本煩惱（068）
<bf>《本事經》</bf>云：「我從世尊，聞如是語。於不淨觀，若修若習，若多修習，決定能斷一切貪欲。於慈悲觀，若修若習
，若多修習，決定能所一切瞋恚。若欲決定斷貪欲者，當勤精進修不淨觀。若欲決定斷瞋恚者，當勤精進修慈悲觀。修不淨觀，無有貪欲
而不能斷。修慈悲觀，無有瞋恚，而不能斷。如是名為有二種法，若修若習，能斷二法。爾時世尊，重攝此義，而說頌曰：
修習多修習　二法斷二法　謂不淨慈悲　斷貪欲瞋恚　是故有智者
當觀自饒益　修不淨慈悲　斷貪欲瞋恚」<bf>《大正藏》</bf>十七‧六七七上
奢摩他梵語、華言止、止即寂之義。
<img n="V\V046.png"/>

閉關息緣修道
所謂閉關者，禪林之語，閉門修道業也。
閑居關房裡　三昧易成就　動靜心常一　頓超三界獄
遠塵欲得解脫
經云：「菩薩為摩伽陀王云：『大王！我等實不畏彼毒蛇，亦不畏猛火大風：但畏五欲境界所逼！何以故？諸欲無常猶如劫賊，盜諸功德
。爾時菩（070）薩，即說偈曰：五欲無常害功德　六塵空幻捐眾生。』」
自證道法不能傳他
<bf>《法海》</bf>云：「<bf>《成論》</bf>云：「佛法可自證知，不可以己所證傳與他人，如財物等。若無持戒，
則無禪定。又戒為菩提樹根，無根則無樹。故須淨戒。」
<bf>《蕅益大師全集》</bf>三．二一九
<bf>《法海》</bf>云：「出曜經」頌云：
無禪不智，無智不禪，道從禪智，得近泥洹。」
<bf>《蕅益大師全集》</bf>三．二二
<pb n="118"/>
誡坐禪貪睡
如<bf>《坐禪經》</bf>曰：「
煩惱深無底　生死海無邊　度苦船未辦　安得樂睡眠」
<bf>《大正藏》</bf>十五‧二七○下
四念處觀──觀身不淨（071）
觀身不淨，<bf>《四念處》</bf>云：「一切色法，名之為身。內身、外身、內外身。己名內身。眷屬及他，名外身。若己、若
他，名內外身。此三種色，皆從前世不淨業生。則有五種不淨，謂生處、種子、相、性、究竟。」
生處者，女人之體，是不淨聚。蟲膿穢惡，合集成立。經十月日，二臟間夾，迮隘如獄。<bf>《釋論》</bf>云：「此身非蓮華
，亦非由栴檀，糞穢所長養，但從尿道出。」
（摘錄）<bf>《大正藏》</bf>四六‧五五八下
行遠離行
<bf>《事鈔》</bf>云：「初明犯境者，僧祇云：可畏之甚，無過女人，敗正毀德，莫不由之。染心看者，越毘尼。聞聲起染亦
爾。」<bf>《大正藏》</bf>四十‧五四下
<bf>《訶欲經》</bf>云：「女色者，世間之枷鎖，凡夫戀著，不能自拔。女色者，世間之重患，凡夫因之，至死不免。女色者
，世間之衰禍，凡夫遭之，無厄不至。行者既得離之，若復顧念，是為從地獄出，還復思入。」
<h2>甲五、教網章（072）</h2>
利養壞道德
<bf>《菩薩處胎經》</bf>云：「爾時座上魔界眾生，計常斷滅，言苦謂有樂、無常謂有常、無身謂有身；習四顛倒不識明慧；
五蓋自覆貪著利養，爾時世尊欲度斯等邪見之人，重說頌曰：
邪見非真道　如彼鐵虫　破骨人髓腦　苦痛無央數
利養壞道德　智者所不習　躬行堅固心　淨除無明法
爾時世尊說此邪見句義、味義、字義，說真實法，無央數百千眾生，皆發無上正真道意。」<bf>《大正藏》</bf>十二．一四
九中
名利是障道法
佛告迦葉：此出家人有二種纏縛。云何二種？一、為利養纏縛；二、為名稱纏縛。彼出家人宜各遠離。我今於此而說頌曰：
（073）若彼出家人　貪著於利養　及愛好名聞　此二種纏縛
亦障聖解脫　出家須遠離
佛告迦葉：有二種法為出家垢染。云何二法？一、心多煩惱；二、棄捨善友攝受惡人。我今於此而說頌曰：
若彼出家人　心多於煩惱　背棄善良朋　親近於惡友
佛說於此人　為彼出家垢　一切菩薩眾　各各宜遠離
愛能招集苦果
復次，愛能數數招集苦果勝故，偏說。如有頌言：
如樹根未拔　斫斫還復生　未斷愛隨眠　數數感眾苦
復次，愛能滋潤諸有生死，令不萎枯，是故偏說。復次、貪愛長遠如河，難可尋偃，是故偏說。
頭陀苦行是甘露
<bf>《佛說彌勒大成佛經》</bf>云：「彌勒佛，歎大迦葉骨身言：『善哉！大神（074）德釋師子大弟子大迦葉，於彼惡世
能修其心。』爾時摩訶迦葉骨身，即說偈言：『
<pb n="119"/>
頭陀是寶藏　持戒為甘露　能行頭陀者
必至不死地　戒持得生天　及與涅槃樂。』
佛告舍利弗：『佛滅度後，比丘、比丘尼、優婆塞、優婆夷，天龍、八部鬼神等，得聞此經，受持讀誦，禮拜供養恭敬法師。破一切業障
、報障、煩惱障。得見彌勒及賢劫千佛。三種菩提隨願成就，不受女人身，正見出家得大解脫。』」
<bf>《大正藏》</bf>十四‧四三四上中
色欲障道
<bf>《大般若經》</bf>云：「若染色欲，於生梵天尚能為障，況得無上正等菩提。是故菩薩斷欲出家修梵行者，能得無上正等
菩提，非不斷者。」又云：「菩薩於五欲中，深生厭患，不為五欲過失所染。以無量門，訶毀諸欲。欲為熾火，燒身心故。欲為穢惡，染
自他故。」（摘錄）<bf>《大正藏》</bf>五‧一七中
<bf>《諸經要集》</bf>云：「夫婬聲敗德，聖人之所不行；欲相迷神，聖人之所（075）皆離。」
貪求名利失善法
<bf>《有部》</bf>云：「
『若人以真金　日施百千兩　不如暫入寺　誠心一禮塔』
<bf>《大正藏》</bf>二三‧六八二上
『由貪故求利　得利轉生貪　應作不應作　為貪皆忘失』
<bf>《大正藏》</bf>二三‧六五四下
『芭蕉若結子　竹葦生其實　如騾懷妊時　斯皆還自害
　利養及名聞　愚人所愛樂　能壞眾善法　如劍斬人頭』
<bf>《大正藏》</bf>二三‧七○一中
欲念為害
<bf>《法海》</bf>云：「欲為魁膾，於去來今，常為害故。欲為怨敵，長夜伺求，作衰損故。欲如幻惑，欲如闇井，欲如詐親
，旃茶羅等。」
（076）<bf>《蕅益大師全集》</bf>三‧一九一○
見欲不動心得善報
<bf>《菩薩行五十緣身經》</bf>云：「菩薩世世見他人端正婦女，不持婬意向之。用是故，佛身顏色姝好無比，人有見者莫不
歡喜。」<bf>《大正藏》</bf>十七‧七七三下
女是梵行垢
<bf>《大毘婆沙論》</bf>云：「又如於垢具立以垢名。如伽陀說：
女是梵行垢　女損害眾生　若梵行所淨　非由水能洗
又如於欲具立以欲名。如<bf>《契經》</bf>說欲者是何？謂五妙欲。又如頌言：
如是五妙欲　可亂可欣樂　可意欲所牽　能令心染著」
（摘錄）<bf>《大正藏》</bf>二十七‧三中
遠離財色身心淨潔（077）
<bf>《攝論》</bf>云：「慳惜、是多財障，嫉妒、是尊貴障。眾生起貪無過財色，第一愛過多。」
<bf>《法苑珠林》</bf>云：「<bf>《優填王經》</bf>」云：『女人最為惡，難與為因緣，恩愛一縛著，牽人入罪門
。非直牽人入三惡道，諸天退落，亦因女惑。』
<pb n="120"/>
<bf>《正法念處經》</bf>云：『天中大縛繫，無過於女色，女人縛諸天，將至三惡道。』」
<bf>《大正藏》</bf>五三．八四八上
<bf>《十誦》</bf>云：「正報頌曰：婬欲入地獄，登彼刀葉林，熱鐵釘其口，洋銅灌入心。毒龍碎骨髓，金剛鼠食陰，銅柱緣
上下，鐵床臥隱深。」
<bf>《智論》</bf>云：「寧以赤鐵，剜辦眼中，不以散心，邪視女人。」
<bf>《大正藏》</bf>二五‧一六六上
<bf>《孛經抄》</bf>云：「婦女難信，利口惑人，是以高士，遠而不親。」
（078）<bf>《大正藏》</bf>十七‧七三二中
觀諸法空除婬欲
<bf>《觀佛三昧海經》</bf>云：「時諸化佛異口同音，毀諸女人惡欲過患，而說偈言：
若有諸男子　年皆十五六　盛壯多力勢　數滿恆河沙
持以供給女　不滿須臾意
時諸女人聞此語已，心懷慚愧懊惱儂躄地，舉手拍頭，而作是言：鳴呼惡欲，乃令諸佛說如此事，我等懷惡心，著穢欲，不知為患。」
<bf>《大正藏》</bf>十五‧六八五上
須菩提誦身虛空，冥然不現，但聞語聲，說如是偈：
「一切法如性　無我無眾生　亦無婬欲想　常復教化誰
　諸法本無性　亦無名字相　愛著故起欲　當復教化誰。」
<bf>《大正藏》</bf>十五‧六八四中
誡遠女人（079）
<bf>《諸經要集》</bf>云：「夫在家俗女，恚毒多過。譬如奸賊，種種多詐；亦如畫瓶，儲糞誑人；亦如高羅，群鳥落之；亦
如密網，眾魚投之；亦如闇坑，盲者陷之；亦如飛蛾，見火投之：亦如蒼蠅貪樂臭屍近則失國破家。觸則如把毒蛇，外言如蜜，內心如鳩
。墜墮惡道，亦由女人；不生人天，亦由女人；障善業道，亦由女人；不入聖果，亦由女人。（摘錄）<bf>《大正藏》</bf>五
四‧五八下
貪欲覆真亦障道
<bf>《諸經要集》</bf>云：「<bf>《智論》</bf>云：術婆伽（漁人也）以思王女，欲心內發，尚能燒身，延及天祠
。況生欲毒熾，而不燒諸善法，心若著欲，無由近道。故論偈云：
入道慚愧人　持缽攝眾生　云何縱欲塵　沈沒於五情
（080）已捨五欲樂棄之而不顧　如何還欲得　如愚自食吐
諸欲求時苦　得時多怖畏失時多熱惱　一切無樂處
諸患如是已　云何能捨之　得福禪定樂則不能所欺」
<bf>《大正藏》</bf>五四‧一一一上
遠離行超三界獄
<bf>《佛經精華錄》</bf>三十云：「於諸女色，心無染者。凡夫顛倒，為欲所醉，耽荒迷亂，不知其過。如捉華莖，不悟毒蛇
（毒蛇以喻地水火風四大。維摩經云：是身如毒蛇）。智人觀之，毒蛇之口，熊豹之手，猛火熱鐵，不以為喻。銅柱鐵床，焦背爛腸，血
肉糜潰，通徹心髓（自銅柱以下，皆喻地獄中種種刑，今以喻女色）。作如是觀，唯苦無樂。革囊盛糞，膿血之聚。外假香塗，內唯臭穢
。不淨流溢，蟲蛆住處。鮑肆廁孔（鮑、鮑魚也。家語：與不善人居，如入鮑魚之肆。廁、圊溷也，今日便所），亦所不及，智者觀之。
」
毒蛇三害女人亦然
<bf>《多論》</bf>云：「寧以身分納毒蛇口中，不犯女人。毒蛇有三事害人：有（081）見而害人，有觸而害人，有齧而害
人。女人亦有三害：若見女人，心發欲想，滅人善根；若觸女人，身犯中罪，滅人善法；若共交會，身犯重罪，滅人善法。復有七害：一
者、若為毒蛇所害，害此一身；若為女人所害，害無數身。二者、若為毒蛇所害，害報得無記身；若為女人所害，害善法身。三者、若為
毒蛇所害，害五識身；若為女人所害，害六識身。四者、若為毒蛇所害，故得與眾行籌說戒一切羯磨；女人所害，不得與僧同此眾事。五
者、毒蛇所害，故得生天上人中值遇賢聖；女人所害，入三惡道。六者、毒蛇所害，故得沙門四果；女人所害，正使八正道滿於世間，猶
如大海於此無益。七者、毒蛇所害，人則慈念而救護之；女人所害，眾共棄捨無心喜樂，天龍善神一切遠離，諸賢聖人之所呵責。以如是
因緣，故云寧以身分納毒蛇口中，終不以此觸彼女人。」
<pb n="121"/>
<bf>《大正藏》</bf>二三‧五一三下
名利是出家毀戒之罪本
<bf>《業疏》</bf>云：「四、明出家已乃行凡罪。據論罪本皆由事縛，不思厭背師心妄造。如<bf>《大寶積經》</bf>
，出家二縛，謂諸見利養也。如律緣制，由名利故，（082）便生有漏。因制諸戒，為防罪業，障三塗也。」
<bf>《濟緣》</bf>釋云：「示罪本中，初正示。言事縛者，即上四科（謂財、色、名、見），因之生罪，故為罪本。如下引示
。寶積諸見即人法兩執，利養謂所須四事。律緣即舍利弗請佛制戒，佛言：我自知時，未得利養，過漏未起。後須提那等皆由利養豐盈，
向道心薄，遂生過漏。故知名利是毀戒之緣；欲脫生死，深須遠離。」
（摘錄）<bf>《卍續藏經》</bf>六四‧三七二下
　　⿴口劄：師心者，謂捨法從心。
法苑珠林偈
譬如海中船　領重故沈沒　佛法斯亦然　利養故毀盡
貪求名利是墮苦因
<bf>《法海》</bf>云：「佛言：『當來之世，我諸弟子，少有比丘，深心希樂，趣般涅槃寂靜之法。多依三事以為常業：一者
常喜追求世間名利；二者貪樂朋黨，追求食家往還不絕；三者喜樂追求華飾房宇，貯積財寶什物資具。以（083）依如是三種事故，終
不解脫三種惡趣。』」<bf>《澫益大師全集》</bf>三‧一八九五
婬欲四過
<bf>《教乘法數》</bf>日子王多婬，佛為說婬欲有四過：一、遠離佛法僧；二、不孝父母；三、恒多邪見；四、虛誑求財利。
<bf>《佛教大藏經》</bf>七八‧七七八
精修梵行快
經云：「又舍利子！世間眾生，由婦因緣不捨重擔。不捨何等之重擔耶？所謂五蘊。何等五蘊？色蘊、受蘊、想蘊、行蘊、識蘊。舍利子
！世間婦人，能令眾生不捨如是五蘊重擔，故名五蘊以之為婦。舍利子！復何因緣世人名婦為故第二？舍利子！如是女人，是犯尸羅第二
伴故，是犯威儀第二伴故，是犯正見第二伴故，是飲食時第二伴故，是往地獄傍生鬼趣第二伴故，能障聖慧、礙涅槃、樂攝一切苦第二伴
故，是以名為故第二也。舍利子！世人名婦以為母眾。舍利子！一切女人生多過失無邊幻誑，故名母眾，若有遂逐母眾自在，當知即墮魔
羅手中自在為惡。如是舍利子，當知世界一切女人生多（084）過失無邊幻誑，心多輕躁，心多掉動，其心流暢，傾覆不住，心似山獄
，心似猿猴，善能示現幻誑之術，如是諸相，故名女人以為母眾（獄音杣，長尾猿）。」
障礙善法慧眼
<bf>《大寶積經》</bf>云：「略而言之，障礙獲得具足無難，障礙信財、戒財、聞財、捨財、慧財、慚財、愧財。又舍利子！
若有眾生味著男女妻妾諸女色欲，當知即是味著礫石之雹，即是味著利刀之刃，即是味著大熱鐵丸。若有攝受妻妾男女諸女色欲，當知即
是攝受一切眾苦憂愁悲惱之聚。舍利子，寧當依附千踰繕量大熱鐵床，是床極熱遍熱猛焰洞然，於彼父母所給妻妄諸女色欲，乃至不能染
愛心，遠觀其相，何況親附抱持之者。何以故？舍利子！當知婦人是眾苦本，乃至是怨對本，當知婦人滅聖慧眼。」（摘錄）<bf>《
大正藏》</bf>十一‧二五八中
三藏經教依何而說（085）
<bf>《資持》</bf>云：「
<img n="V\V047.png"/>

十力者：一、處非處力，二、業力，三、定力，四、根力，五、欲力，六、性力，七、至處道力，八、宿命力，九、天眼力，十、漏盡力
。
四無畏：一切智無所畏，漏盡無所畏，說障道無所畏，說盡苦道無所畏。」
<bf>《大正藏》</bf>四○‧一六五上
君子應戒五穢事
<bf>《諸經要集》</bf>云：「財色與酒，名為三惑。臣耽喪家，君重亡國。肉障大慈，辛遮淨德。懷道君子，斯穢不欲。」<bf>
《大正藏》</bf>五四‧一六二下
外道妄計（086）
又立世阿毗曇，有外道計大地恆去不息。佛破云：擲物向前，物應向後。又有計云：地恒墜下。佛言：擲物向上，應不至地。有計星不移
，地自動轉。佛言：射應不至堋。（見亦籤一五、一九）
行人心行，譬之如乳。實相智，譬之以毒。毒有殞命之能。此智有破無明之力。久遠劫來說實相毒，置於凡夫心乳，毒慧開發不可為定。
或於初味發，或於後味發。不得次第往判，故言置毒乳中，乃至醍醐徧五中，悉有殺義。（見亦籤一九、四）
機應初善中、二證釋
或用過去善為機，故言我等宿福慶，今得值世尊。又如五方便人，過去習方便者，發真則易，不習財難，是故以過去善為機。或可以現在
善為機，故言即生此念時，佛於空中現。或可以未來善為機，未生善法，為令生故。故<bf>《智論》</bf>云：「譬如蓮華在水
，有已生、始生、未生者。若不得日光，翳（087）死不疑。眾生三世善，若不值佛，無由得成。」（五方便者，四念為處一，並四善
根。）（見玄籤二一、一二）
<pb n="122"/>
八種人應起塔
八人應起塔：謂佛、菩薩、支佛、四果、輪王。佛八露槃。餘之七人次第減一。（見法文句記六、二五）
初立性許
夫一向無生觀人，但信心益，不信外佛威加益。此墮自性癡。又一向信外佛加不內心求益。此墮他性癡。共癡無因，亦可解。（見玄籤二
五、一六）
快修梵行涅槃因
<bf>《大寶積經》</bf>云：「偈曰：
無明是生根　女人是欲根　蘊為苦惱根　是故應捨苦
世有愚眾生　耽著於女欲　人為離癡者　疾當得涅槃」
（088）<bf>《增一》</bf>云：「彼因梵志將女施佛，佛不受。時一老比丘勸佛受取，與我。佛訶云：汝昔曾為羅剎惑　今
時還遭此女迷。」<bf>《大正藏》</bf>四○‧二九九
普賢德號意義
普賢三位：「一、為地資糧加行二位菩薩，以曲濟無遺曰普，鄰極亞聖曰賢。二、為地上菩薩，以德周法界曰普，至順調善曰賢。三、為
得果不捨因門之菩薩。謂已成佛竟，隱實現權示居因位。以果無不極曰普，不捨因門曰賢。今即第三位。」（見疏鈔）
別行疏云：「若約法者，是普法故。賢謂至順調善故，又賢謂真善，善契理故，法界之善，為普賢法故。」又「德周善順曰普賢。」
住五欲境為魔縛
<bf>《淨影觀經疏》</bf>云：「若住四念，名自境界，不為魔縛。若住五欲，名他境界，為魔所縛。」
初果破三結（089）
一、身見結：謂眾生於五陰等法中，妄計為身。強立主宰恒起我見，是身見結名。
二、戒取結：謂外道之人，於非戒中謬以為戒。取以進行，如雞狗等戒，是名戒取結。
三、疑結：謂迷心背理，而於正法，猶豫不決，不能深信，是名疑結。
阿難尊者入滅因緣
<bf>《止觀輔行傳弘決》</bf>云：「阿難歎曰：我世無用，詣闍王別，門人曰王睡。即度恒河。王於睡中，夢蓋莖折。覺已，
門人即奏其事。王乃隨追，半河方及；請曰：世尊涅槃，迦葉入滅，我皆不見；唯仰尊者，今復棄我，何所歸依。尊者默然，即入三昧，
名風奮迅，分身四派（派者，分也。）分與二國；上天下地，法付商那和修。」<bf>《大正藏》</bf>四六‧一四五下
　　⿴口劄：一、闍王，二、毘舍離王，三、娑竭龍王，四、與帝釋。四處建（090）塔。
海道中有七寶
<bf>《恒水經》</bf>云：「海中有七寶。何謂七寶？一者白銀，二者黃金，三者珊瑚，四者白珠，五者車渠，六者夜明珠，七
者摩尼珠。是為海中七寶。今佛道中亦有七寶。佛言：道寶是也。一者須陀恒，二者斯陀含，三者阿那含，四者阿羅漢，五者辟支佛，六
者發意念度一切菩薩，七者佛泥恒大道。是為七寶。欲得道寶者，皆當捐棄婬泆瞋慧愚癡：持戒精進累積功德。中外清淨，自守無常高士
。」
<bf>《大正藏》</bf>一‧八一七中
攝諸根得解脫
<bf>《虛空藏菩薩經》</bf>頌曰：
「眾生諸貪諍　皆因諸根起　若能攝諸根　疾得於解脫」
<bf>《大正藏》</bf>十三‧六五六上
<bf>《智論》</bf>云：「引論義誡諸沙門：
（091）六情身完具　智鑒亦明利　而不求道法　唐受身智慧」
<pb n="123"/>
<bf>《大正藏》</bf>二五‧二一七上
說瑜伽論因緣
<bf>《瑜伽》</bf>云：「今說此論，所為云何？謂有二緣，故說此論：一、為如來無上法教久住世故；二、為平等利益安樂諸
有情故。」<bf>《大正藏》</bf>三十‧八八三上
平等者，<bf>《五燈會元》</bf>曰：「天平等，故常覆。地平等，故常載。日月平等，故
四時常明。涅槃平等，故聖凡不二。人心平等，故高下無諍。」
<bf>《卍續藏經》</bf>一三八‧一～四一六
不得解脫由三毒
<bf>《摩訶摩耶經》</bf>云：「爾時世尊答摩訶摩耶言：『眾生所以不得解脫，皆由貪欲瞋恚愚癡。是故致令恒在生死。乃至
欲求生天亦難，何況希望離生死耶。在世亦復失好名稱，朋友親屬皆共棄，如視草土無復愛念。臨命終（092）時，極大怖懼，神識
恍惚，方自悔責。如此皆由三毒患故。若人欲求解脫妙果，宜斷苦本，彼愚凡夫為結所縛。』」<bf>《大正藏》</bf>十二‧一
○○七下
貧窮苦第一最　
<bf>《金色王經》</bf>云：「有一天女，向金色王，而說偈言：
何法名為苦　所謂貧窮是　何苦最為重　所謂貧窮苦
死苦與貧苦　二苦等無異　寧當受死苦　不用貧窮生」
<bf>《大正藏》</bf>三‧三八九下
苦提心果
<bf>《大乘法界無差別論》</bf>云：「何者名為菩提心果？謂最寂靜涅槃界；此唯諸佛所證，非餘能得。所以者何？唯佛如來
能永滅盡一切微細煩惱熱故。於中無生，永不復生意生諸蘊故。」<bf>《大正藏》</bf>三一‧八九二中
建塔功德（093）
<bf>《大集經》</bf>云：「建立佛塔所得功德，等於梵天勸請之福，具足諸相，開門大施故。乃至莊嚴佛土者，神通教化故。
莊嚴法者，離諸欲故。莊嚴大眾者，不兩舌、惡口破壞他故。」（摘錄）<bf>《大正藏》</bf>十三‧二○六上
建造塔廟等成佛道
「諸佛滅度已　供養舍利者　起萬億種塔　金銀及玻璃
　硨磲與瑪瑙　玫瑰璃珠　清淨廣嚴飾　莊校於諸塔。」
繞佛塔功德
<bf>《提謂經》</bf>云：「長者提謂白佛言：散華燒香然燈禮拜，是為供養。旋塔得何等福？佛言：『旋塔有五福德，一、後
世得端正好色。二、得聲音好。三、生天上。四、得生王侯家。五、得泥洹道。何因緣得端正好色？由見佛像歡喜故。何緣得聲音好？由
旋塔說經故。何緣得生天上？由當旋塔時，意（094）不犯戒故。何緣得生王侯家？由頭面禮佛足故。何緣得泥洹道？由有餘福故。』
」
莫以佛法貿世財
<bf>《大方便佛報恩經》</bf>云：「本師釋迦如來，往昔行菩薩道，作轉輪聖王。為求半偈，剜身燃千燈，王曰欲求佛法，為
一切眾生，於大闇室燃智慧燈，照汝生死無明黑闇，斷眾累結得至涅槃。時婆羅門法師告王言：精進如是，難為能為修此苦行，為聞法故
。即說半偈：夫生輒死，此滅為樂。
（摘錄）<bf>《大正藏》</bf>三‧一三四
迴向五分法身具
別讚功德：一、戒，二、定，三、慧，四、解脫，五、解脫知見。大毘婆沙三三云：「無學身語律義及以正命，名為戒蘊。無學空無相，
無願，三摩地，名為定蘊。無學正見智，名為慧蘊。無學盡無生正見相應勝解，名為解脫蘊。是有為解脫，於境自在，立解脫名，非謂擇
滅無為解脫。無學盡智（095）無生智，名為解脫智見蘊。」（摘錄）<bf>《大正藏》</bf>二七‧一七一下
事師法
<bf>《四分》</bf>云：「弟子以四心看和尚。一、親愛，二、敬順，三、畏難，四、尊重。侍養承接，如臣之事君父。如是展
轉相敬，尊重瞻視，能令正法久住。」
佛為太子時遊四門
<pb n="124"/>
<bf>《普曜經》</bf>云：「東門見老大。御者曰：是名老人。太子曰：人命如流，難可得再，非獨為人，天下皆爾。南門見疾
人，御者答曰：病人。太子曰：萬物無常，有身有苦，吾亦當然。西門見一死人，御者答曰：死人，人生有死，如春有冬，人物一實。太
子曰：「夫死痛矣，我見死者，形壞體化，而神不滅。吾不能復以死受生，往來五道勞精神。北門見一沙門，衣服齊整，手執法器。御者
曰：此名比丘，棄捨情欲，心喜一切，欲度十方。太子曰：善哉，是吾所樂，我不辭王位而出家者，此則不應。」
（096）（摘錄）<bf>《大正藏》</bf>三‧五○二下上中
略釋大慈悲
稽首大慈悲，救護末劫者。謂大慈大悲者，佛得十八不共法等法，常在大慈悲住。故慈善根力，普熏三業。於十方世界普現而作佛事，利
益一切。釋慈悲之名，雖同四無量中，而體殊別，非可為類。故至極果，方得受於大名也。
一、大慈：佛住大慈心中，以大慈善根力故，能實與一切眾生世間樂，及出世間樂，故云慈能與樂。若四無量中慈，雖心念與樂，而眾生
實未得樂，故不名大也。有二種與樂，一住大慈三昧，慈力冥熏，隨所應得樂眾生，各得安樂。二慈三昧力，普現三業，隨有應得眾生，
見聞知者，各獲安樂，故名大慈。即是如意珠王身也。
二、大悲：佛住大悲心中，以大悲善根力故，能實拔一切眾生世間苦，分段生死苦，及變易生死苦，故云悲能拔苦。前四無量中悲，雖必
念救苦，而眾生實未得脫苦，不名大悲也。有二種拔苦，意同慈中分別，但有拔苦之（097）異，故名大悲。即是藥樹王身也。

<img n="V\V093.png"/>
<bf>《四分》</bf>說偈云：
有敬長老者　是人能獲法　現世得名譽　將來生善道
教人受戒以經律施悉名法施
<bf>《善生經》</bf>云：「若有比丘、比丘尼，優婆塞、優婆夷，能教人具信戒施，多聞智慧。若以紙墨令人書寫，若自書寫
如來正典，然後施人令得讀誦，是名法施。如是施者，未來無量得好上色。何以故？眾生聞法斷除瞋心，以是因緣，未來世中得成上色。
眾生聞法。慈心不殺，以是因緣，未來世中得壽命長。眾生聞法，不盜他財寶，以是因緣，未檢世中多饒財寶。眾生聞法，開心樂施，以
是因緣，未來世中身得大力。眾生聞法，離諸放逸，以是因緣，未來世中，身得安樂。眾生聞法，除瞋癡心，以是因緣，未來世中，（0
98）得無礙辯才。眾生聞法，信心無疑，以是因緣，未來世中，信心明了。戒施聞慧，亦復如是。」
<bf>《大正藏》</bf>二四‧一○五九中
羅漢永斷渴愛
<bf>《大毘婆沙論》</bf>三三云：「或時稱譽幼子，或時稱譽長子者。如伽他說：阿羅漢最樂，以永斷渴愛，亦永斷諸慢，壞
裂無明網今稱譽長子，故唯說無學。復次，若有戒蘊非惡戒所壞，定蘊非散亂所擾，慧蘊非惡慧所覆，解說蘊非煩惱所亂，解脫智見蘊非
無明所蔽者。此中說之學及非學非無學蘊，無如是義是故不說。云何無學戒蘊？答：無學身律儀語律儀命清淨。謂契經說：無學支中正業
，即疑中身律儀。正語，即此中語律儀。正命，即此中命清淨。經說此三總名戒蘊。問：離身語業無別正命？云何此中建立三種？答：以
黑白二法相對建立故。謂前七不善業道中，瞋癡所起身業名邪業，瞋癡所起語業名邪語，貪所起身語業名邪命，邪活命故。遠離此三，名
正業正語正命等。」
（摘錄）<bf>《大正藏》</bf>二七‧一七一中
因緣生法無我人等（099）
<bf>《大方等於大集經》</bf>若法屬因緣和合，是法則不屬我人眾生壽命。若法不屬我人眾生壽命，則不入法數。能如是知，
是名菩薩觀緣方便。
<bf>《大正藏》</bf>一三‧一九八上
應當親近信 <bf>《大寶積經》</bf>云：爾時世尊，為顯此義，重說偈言：
「信為增上乘　信者是佛子　是故有智者　應當親近者
　信是世間最　信是無窮乏　是故有智者　應常親近信
　若不信之人　不生諸白法　猶如燒種子　不生根芽等。」
<bf>《大正藏》</bf>一一‧一五一中
二斷二智名菩提
初持瑜伽處菩提品第七：
（100）云何菩提？謂說二斷二智，是名菩提。二斷者，一、煩惱障斷，二、所知障斷。二智者，一、煩惱斷故，畢竟離垢，一切不斷
縛智。二、所知障斷，於一切所知，無礙無智。
一失人身萬劫難復
<bf>《菩薩從兜術天降神母胎說廣普經》</bf>六云：「爾時世尊，即說頌曰：
人一失命根　億劫復難是　海水深廣大　三百三十六
<pb n="125"/>
一針投海中　求之尚可得　一失人身命　難得過於是
奉律持戒人　處世難可值　於億千萬劫　佛如優曇華
有緣眾生等　受化於佛道　斷滅除結使　永盡無想者。」
<bf>《佛教大藏經》</bf>二二‧一一八九
發欣厭二心成道本
經云：「善男子，若人不能一心觀察生死過咎，涅槃安樂。如是之人，雖復惠施持戒多聞，終不能得解脫法分。若能厭患生死過咎，深見
涅槃功德（101）安樂。如是之人，雖復少施少戒少聞，即能獲得解脫分法。」（見解脫品第四）
聖人因機示有生滅
<bf>《涅槃經》</bf>云：「迦葉復言，乃至如來說毘伽羅論，謂佛如來常存不變，是義不然。何以故，佛昔說偈：
諸佛與緣覺　及以弟子眾　猶捨無常身　何況諸凡夫
善男子，我為波斯匿王教半字故而說是偈。我今為諸聲聞弟子說毘伽羅論，謂如來常存無有變易。」<bf>《大正藏》</bf>一二
‧六三一中
顯密乘人莫放逸
經云：「世尊所說智慧方便，調伏六根勿令放逸，女人令色巧笑嬌言，性愛矜粧，行步妖豔，姿能動男子，心迷惑亂。持真言者，寧以火
星流入眼中，失於雙目，盲無所見，不能亂心觀視女色，分別種種相好美豔，令念誦者使無威力，以正思惟調伏其心。」<bf>《大正
藏》</bf>一八‧七二一下
五欲境須遠離（102）
又<bf>《增一阿含經》</bf>云：「女人有五力輕慢夫主，云何為五：一、色力，二、親族力，三、田業力，四、兒力，五、自
守力。是謂女人有此力，便輕慢夫主。夫有一力，盡覆蔽彼女人，所謂富貴力也。今弊魔波旬，亦有五力，所謂色聲香味觸，愚癡之人著
此五法，不能得度。若聖弟子成就一無放逸力，不為所縛，則能分別生老病死之法。勝魔五力，至無為處，爾時世尊，便說此偈：
「戒為甘露道　放逸為死徑　不貪則不死失道為自喪。」
（摘錄）<bf>《大正藏》</bf>二‧六九九中
聞佛所說皆大歡喜
<bf>《菩提經論》</bf>云：「聞佛所說，皆大歡喜，信受奉行。（暑十一、六十七）
論云：「有三義是故歡喜，何等為三？一、說者清淨，以於諸法得自在（103）故；二、所說法清淨，以如實證知清淨法體故；三、依
所說法得果清淨，以得淨妙境界故。如經皆大歡喜，信受奉行故。」<bf>《大正藏》</bf>二六‧三三七上
有我我所生死不絕
<bf>《大寶積經》</bf>一、云：「不能消滅我及我所，何名為我執。不實故，住種種想造諸世業，若如是者，彼執我相以為其
我。何名我所，謂貪欲，故名為我所，以於諸欲與身和合即起貪心，起貪著已能壞戒蘊，便於他所生不善心，由瞋覆蔽互相輕毀，及於財
物，攝為己有，親近守護，是名我所。有我所者則有流轉。」
<bf>《大正藏》</bf>一一‧五上
運大悲心者
<bf>《大毘婆沙論》</bf>三一：「問何名大悲。大悲是何義？答：拔濟有情增上苦難，故名大悲。謂從地獄傍生鬼趣大苦難中
拔濟令出，安置人天喜樂等處。復次，拔眾生出增上淤泥，故名大悲。謂有情類沒在煩惱淤中，授正法手拔之令出，安置聖道及道果中。
復次，授諸有情增上義利故，名大悲。謂教眾（104）生斷三惡行修三妙行，種植尊貴富樂種子，感得尊貴大富樂果，形色美妙眾所樂
見，膚體細軟光明清淨，或為輪王，或作帝釋，或作梵王，展轉乃至或生有頂，或復種植三乘種子引得三乘菩提涅槃，如是皆由大悲威力
。一復次大價所得故名大悲。謂一切時於一切處，捨施一切所愛身財及妻子等，濟諸眾生匱乏苦難。二具足受持清淨禁戒，寧捨身命終無
毀犯。三打罵凌辱割截身支乃至斷命曾無瞋忿。四精進苦行未曾暫息。五恒居寂靜專修靜慮、六為勝慧故求法無怠。如是福德智慧資糧大
價圓滿乃得如是救眾苦難清淨大悲。<bf>《大正藏》</bf>二七‧一五九中
觀處胎苦求出離
<bf>《大寶積經》</bf>十三七七日處母胎時，復感業風名作飢渴，由此風力胎身虛羸生飢渴想。其母飲食，所有滋味於身穴中
及以臍輪資持潤溢，至三十八七日將欲產時，母受大苦，性命幾死方出胎。難陀，汝可審觀，當求出離。
爾時，世尊以偈頌曰：
「其子處母胎　已經十三七　身即覺虛羸　便生飢渴想
（105）母所有飲食　滋益於胎中　由此身命存　漸漸而增長」
<bf>《大正藏》</bf>一一‧三二三中
<pb n="126"/>
三毒五賊損眾生
<bf>《諸法集要經》</bf>云：教示眾生品第十四（見藏九、二五頁）
謂貪恚癡垢　及老病死苦　此六如深冤　能損諸含識
又五境如賊　能劫功德財　初如彼親朋　後則為冤害
由心生放逸　於欲境囂馳　能令諸眾生　趣地獄餓鬼
貪為其熾火　瞋則如彼冤　黑暗說為癡　是三皆可畏
<bf>《大正藏》</bf>一七‧四八九下
捨無益苦行修菩提正因
<bf>《大毘婆沙論》</bf>云：如世尊說：
「修諸餘苦行　當知無義俱　彼不獲利安　如陸揮船掉。」
復次，諸外道等，希求天中諸妙欲樂，修此苦行，故說名為不死苦行。（106）次言，當知無義俱者，修彼苦行，當知能引此世他世諸
衰損事，名無義俱。復言，彼不獲利安者，利謂利益，安謂安樂，彼諸苦行不能永斷諸煩惱故，不能引生殊勝善故，不能獲究竟利益安樂
。如在陸地揮船掉者，唐設劬勞終無所遂。外道苦行當知亦爾，雖勤修習不獲利安。時彼天魔復請佛曰：若此苦行不獲安利，佛修何道得
真清淨？世尊告曰：
「我修戒定慧　處中真淨道　得究竟淨果　及無上菩提。」
<bf>《大正藏》</bf>二七‧二○三中下
比丘人天師莫為白衣使
<bf>《佛藏經》</bf>云：「舍利弗！爾時破戒比丘樂為白衣執事，宣通使命，療治病法，以自生活。舍利弗！汝今觀此惡人，
於我法出家受戒，得受供養，而反以我為怨。舍利弗！爾時四天王釋提桓因大梵天王，乃至百千萬億諸天，見我法中如是毀壞，皆大憂愁
，啼泣涕零。舍利弗，是實不應依止於我，而為白衣營執事務。何以故？釋迦牟尼佛弟子，乃至諸天龍神，猶尚不應為作給使，諸天龍神
於我弟子與作給使。如是癡人所親近白衣，若能修習通達諸（107）法第一義空，無有是處。舍利弗，爾時破戒比丘，乃至為得一杯酒
故，與諸白衣演說佛法。於意云何？多貪恚癡，多樂讀經，貪外經利，行不清淨。是人能得信解無所有畢竟空法，能得具足沙門果不？不
也，世尊！舍利弗，若有比丘趣得衣服飲食臥具醫藥，持戒清淨。不樂憒鬧，散亂話語，不貪外務，晝夜精勤，如救頭然，一心勤行，直
入聖道，是人於空無所得法尚難通達，況是癡人，無有深欲，無有信解。」
（摘錄）<bf>《佛教大藏經》</bf>二九‧二二七
　　⿴口劄：願汝於此經　生起信敬心　速改一往非　作如法沙門
　　居都市大廈　攝根戒難成　住於山林中　諸根易清淨
出家所為，求聖興行。求聖者，聲聞，辟支佛，佛菩提。興行者，勤修戒
定慧三無漏學。昧果失因（無深欲，無信解），終無成就。
靈芝云：「習俗日深，若諫不捨。知非遷善，未見其人。」以爾等凡愚，本法座放棄不教，以梵釋諸天，憂愁啼泣涕零故。
信智成道根本
<bf>《事鈔》</bf>云：「然信為道源功德之母，智是出世解脫之因。夫出家者，（108）必先此二。　如未曉此，徒自剃著
，內心無道，外儀無法，縱放愚情，還向穢俗。　所以入法，至於皓首，觸事面墻者。良由自無奉信，聖智無因而生。但務養身，寧知出
要勝業。」<bf>《大正藏》</bf>四○‧一四八下
<bf>《資持》</bf>釋云：「次明信智二門中二，初敘二法之要，道由信立故為道源，德自信生故云德母。治業由智之力，破惑
在智之照，故為解脫因也。非信道德無以發，非智業惑無以除。出家之人為道求脫，故云必先此二也。　如下敘不明之失，初明形心混俗
。　所下次顯愚法所以。皓首即白頭也。面墻無所見也。無信則智不發，無智則不慕道。飽食暖衣悠悠卒世，故云但務養身等也。」
<bf>《大正藏》</bf>四○‧四一六中
<bf>《優婆塞五戒威儀經》</bf>云：犯有三種，有輭中上。若輭中心犯，是不名失。若增上心犯，是名為失。何者是上，若犯
上四數數樂犯，心無慚恥，不自悔責，是名上犯。菩薩雖犯於上四事不即永失，如比丘犯四即為永棄，菩薩不爾。何以故？比丘犯四更無
受路，菩薩雖犯脫可更受，是故不同。略有二事失菩薩戒，一捨菩提願，二增上惡心。除是二事，若捨此身，戒終不失。從是以後生生之
處常有此戒。若不憶念更遇善友而更受者不名新得。如是菩（109）薩戒者，應當識知犯不犯事輕重之相，輭中上異。<bf>《大正
藏》</bf>二四‧一一一七上
<img n="V\V048.png"/>

菩菩薩解空有二行
<bf>《彌勒菩薩所問經論》</bf>一云：
<pb n="127"/>
「此最希有事　第一不思議　菩薩為行行　而不見眾生。」
如來亦說為欲讚歎諸菩薩摩訶薩，如實希有功德，如經中說，菩薩摩訶薩有四種真實功德。何等為四，一者能信解空，亦信因果。二者知
一切法無有吾我，而於眾生起大悲心。三者深樂涅槃，而遊生死。四者所作施行皆為眾生，不求果報。若如是者，即生在佛家。<bf>
《大正藏》</bf>二六‧二三七上
優婆塞菩薩修對治行。一、慈悲行。二、少欲知足行。三、諦語行。四、（110）淨梵行。五、護法行（隱惡陽善）。六、施慧明於眾
生。
聞法得解脫
<bf>《正法念經》</bf>云：「以聞法故，心得調伏。以調伏故，能斷無知流轉之闇。若離聞法，無有一法能調伏心。」<bf>
《勝思惟經》</bf>云：「不起罪業，不起福業，不起無動業者，是名供養佛。」
聞法功德
<bf>《婆沙論聞法功德頌》</bf>言：
譬如闇室中　雖有種種物　無燈闇所隱　有目不能見
如是雖有智　不從他聞法　是人終不能　分別善惡義
譬如有目者　因燈見眾色　有智依多聞　能別善惡義　
多聞能知法　多聞離不善　多聞捨無義　多聞得涅槃
又如經說：「有二因緣，能生正見。一、外聞他法音。二、內如理作意。」又<bf>《契經》</bf>說：「有四法人多有所作，一
、親近善友。二、從他聞法。三、（111）如理作意。四、法隨法行」復有經言：「若我弟子，一心屬耳聽聞正法，能斷五蓋，及能修
行七覺分滿。故諸佛能饒益他，說十二分教。」
<bf>《大正藏》</bf>二七‧二中
謂佛出世，眾生入法，凡有二種：「一者世俗，二者勝義。世俗者，謂剃除鬚髮，被以法服，丕信出家。勝義者，世第一法，無間引生苦
法智忍。世俗入法二種過，一者破戒，二者歸俗。勝義入法無如是過，隨其種性自在，證得自乘功德，無退失故。」
多聞聞持
<bf>《佛地經論》</bf>二云：「專求法樂，不求外聞利養恭敬。無量經典初中後分皆能聽受，故名多聞。隨所聞義皆能憶持，
令不忘失，故名聞持。」
<bf>《大正藏》</bf>二六‧二九九上
如來名為丈夫
<bf>《大涅槃般若經》</bf>云：「善男子，一切男女若具四法則名丈夫。何等為（112）四，一、善知識，二、能聽法，三
、思惟義，四、如修行。（見盈五、八十九）
末法四眾造成
<bf>《大集經》</bf>四十日藏分護持品六云：「或今現在或復當來，乃至劫盡未法汝時，何者名為未法世時，謂讀誦人，無不
依於波羅提木叉道中行。若不坐禪則不能得於三摩地。」<bf>《大正藏》</bf>一三‧二六七上
無慚無愧
<bf>《阿毘曇心論》</bf>云：「無慚，名行惡時，不慚他。無愧，名自惡，不厭不著。」
<bf>《大正藏》</bf>二八‧八一七中
諸法無常
<bf>《罪業應報教化地獄經》</bf>云：爾時世尊，即為此諸受罪眾生，而說偈曰：
「水流不常滿　火盛不久然　日出須臾沒　月滿已復缺
（113）尊榮豪貴者　無常復過是　念當勤精進　頂禮無上尊。」
爾時世尊說斯偈已。諸受罪眾生白佛言，世尊，修何善行得離斯苦。佛言，當勤孝順父母，敬事師長，歸奉三尊，勤行布施、持戒、忍辱
、精進、禪定、智慧、慈悲、喜捨、怨親平等同己無二。不欺孤老，不輕下賤，護彼如己。汝等若能如是修行，則為已得報佛之恩，永離
眾苦。<bf>《大正藏》</bf>一七‧四五二中
諸法無生滅
<pb n="128"/>
是故<bf>《維摩經》</bf>云：「法無去來，常不住故。諸法不有亦不無，以因緣故諸法生。因者即無明，緣者即是諸行。是故
佛言，因眼見色，因心思覺，生貪愛心。愛者即是無明，為愛造業，名之為行。」（見隨自意三昧八頁）
破正見墮苦深
<bf>《諸經要集》</bf>云：「若說正法為非法　說諸非法為正法　既無增益於善事　彼人當入阿鼻獄。」<bf>《大正藏》
</bf>五四．一七四上
忍力大能解世怨（114）
龍王對金翅鳥曰：
我今常於汝所生慈愍心，汝應深思如來說。
非以怨心，能息憎怨。唯以忍辱，然後乃滅。
比丘遠離五種非法
<bf>《事鈔》</bf>云：「<bf>《增一》</bf>云：告諸比丘。恒一處止，有五非法。意樂屋舍器物，又著財產，恐人
奪之。或多集財物，貪著親近。恒共白衣往來。反此得五功德。」
<bf>《大正藏》</bf>四○‧四四下
<bf>《資持》</bf>云：「次約化教顯過。五中，一二可見，或下，三句三種。二三相濫以義分之。上是慳悋，下即貪求，或可
上約田宅園林，下是錢寶穀帛。此五無非慳貪多事，非出家業，遠離此者，成德可知矣。」<bf>《大正藏》</bf>四○‧二五○
下
十二因緣流轉門（115）
<bf>《十地經論》</bf>云：「是菩薩復作是念，不如實知諸諦第一義故，名為無明─無明所作業果是名為行─依行有初心識─
與識共生有四受陰為名色─名色增長有六入─根塵識三事和合生有漏觸，觸共生故有受─受染著故名愛─愛增長故名取─從取起漏業名有
─有業有果報名生─生陰增長衰變名為老─老已陰壞名為死─死別離時，愚人貪著心熱名為憂，發聲啼哭名為悲，五根相對名為苦，意根
相對名為憂，憂苦轉多名為惱。如是但有苦樹增長，無有作者。
經云：「如來而說十二因緣分。皆依一心，所以者何？隨事貪欲共心生，即是識事即是行，行誑心故名無明，無明共心生名名色，名色增
長名六入，六入分名觸，觸共生名受，受已無厭足名愛，愛攝不捨名取，此有分和合生有，有所起名生，生變熟名老，老壞名死。」<bf>
《大正藏》</bf>二六‧一六八下
六根六塵名十二入（116）
十二皆云入者，入以涉入為義。根塵相對，別有識生。識依根塵仍為能入，根塵即是所入。今從所入受名。內六根者，此六法親故屬內，
為識所入，故名為入。亦名根者，根以能生為義，此六並有生識之功，故通名入。十八界通名界者，界以別為義。此十八法各有別體，義
無混濫故通受界名。（內六根界，外六塵界，中六識界。）六識界者，若根塵相對即有識生，識以識別為義。識依於根，能識於塵，通名
為識。一眼識界，眼根若對塵色，即生眼識。眼生時，即識色塵，故名眼界。
結使不除遇緣則現
<bf>《大莊嚴論經》</bf>云：「復次現在結使，雖復不起。若未斷結，結使之得，猶故成就。如以冷水，投熱湯中。我昔曾聞
，有一師共一弟子，於其冬日，在煖室中，見有火聚無有煙焰。師語弟子，汝見是火無煙焰不？弟子言見，師語弟子，汝著乾薪，煙即時
起。復言口吹，火焰乃出。師為弟子而說偈言：　　
（117）先火無煙焰　慈心不淨觀　現在結不生　如火無煙焰
如火得乾薪　煙焰俱時起　心火遇因緣　值惡知識時
瞋恚煙便起　若睹好色時　貪欲火熾然　是故應斷得
成就具三明　為斷貪瞋癡　應勤修精進　明行足斷心。」
（摘錄）<bf>《大正藏》</bf>四‧二九○下
名利壞道人心
<bf>《靈峰宗論》</bf>五卷之一云：「法門衰於外護，衰於內無守。主持法門，先盤星立正，然後隨時力興隆幻事。皆屬普賢
行門。稍涉世間名利心，佛法足成世法。深可悲也。」<bf>《蕅益大師全集》</bf>十七‧一○九三○
　　⿴口劄：請莫提倡僧眾考試僧官階級制度，易生虛榮心，紛諍之念，退縮修道建
立梵行事。
蓮華女現化人聞說法意解
<bf>《蓮華女經》</bf>云：「佛在羅閱祇耆闍崛山。佛知蓮華女應當得度，化作（118）婦人，端正絕世，勝蓮華女，尋路
而來，蓮華見之，心生愛敬，即問化人：從何而來？云何獨行而無將從。化人答言：從城中來，欲還歸家，雖不相識，可俱還到向泉水上
，蓮華言：善。二人俱到泉水上，陳意委曲。化人睡臥枕蓮華膝，須臾之頃，忽然命絕，縫脹臭爛腹潰蟲出，齒落鬆墮，肌體解散，蓮華
見之心大驚怖，云何好人忽便無常，此人尚爾，我豈得久，怖當詣佛，精進學道，即至佛所，五體投地作禮自說。佛告蓮華：女人有四事
，不可恃怙，一者壯會當歸老，二者強健會當死，三者六親歡娛會當別離，四者財寶積聚要當分散。蓮華聞法欣然解釋，得羅漢果。」
<bf>《事鈔》</bf>云：「故<bf>《善生》</bf>云：『眾生無邊故，戒亦無邊。大地無邊戒亦無邊。草木無量，海水
無邊，虛空無際，戒亦同等。』」<bf>《大正藏》</bf>四○‧二六上
<pb n="129"/>
<bf>《資持》</bf>云：「所謂森然萬境，何事非持。若不爾者，豈名具足。若不先發，行自何生。故知受前，預須委學。沙彌
建位正存於此。今時昧教，誰復知之。」
<bf>《大正藏》</bf>四○‧二一九下
不放逸出生死路（119）
迦葉菩薩白佛言：「世尊，云何眾生得涅槃者，名第一樂。佛言：善男子，如我所說諸行和合名為老死。
謹慎無放逸　是處名甘露　放逸不謹慎　是名為死句
若不放逸者　則是不死處　如其放逸者　常趣於死路
若放逸者，名為有法，是有為法，為第一苦。不放逸者，則名涅槃。彼涅槃者，名為甘露第一最樂。若趣諸行是死處受第一苦。若至涅槃
則名不死受最妙樂。」
舍利弗目連聞法得度
<bf>《撰集百緣經》</bf>云：「時舍利弗，復語阿鞞言：『汝師所說，幸見告示。』爾時阿鞞，復以偈答：
『一切諸法中　因緣空無主　息心達本原　故號為沙門』
時舍利弗，聞此偈己，心即開悟，得須陀洹。爾時目連見舍利弗顏色怡（120）悅，而問之言，我昔與汝，先有要誓，若有先得甘露法
味，要當相語。我今觀汝，以有所得，顏色怡悅，時舍利弗，即以上偈，為其目連，三遍說之。目連聞已，心開意解，得須陀洹果。」<bf>
《大正藏》</bf>四‧二五五下
老苦可畏
<bf>《佛本行集經》</bf>云：「爾時馭者，因被作瓶天子神力，乃至即為太子，而說偈曰：
此老名為大苦惱　劫奪美色及娛樂　諸根毀壞失所念支節舉動不隨心。」
<bf>《大正藏》</bf>三‧七二○中
聞有助修之力
<bf>《金剛般若》</bf>云：「一日三時，以恒河沙等身布施，不如受持一句功德。」
次品助於前品
初品觀智如目，次品讀誦如目。目有光故，目見種種色。（見玄籤一七、（121）一）
說法開道，是前人得道全因緣。化功歸已，十心則三倍轉明，是名第三品位。
佛之知見
佛知見者，唯佛與佛，乃能究盡諸法實相者。即是妙覺位也。方便品云：「諸佛為一大事因緣故，出現於世，為令眾生開示悟入佛之知見
，四句。」昔言佛知者，得一切種智也。皆言佛見者，悉得佛眼也。（見玄籤一七、二八）
此經聲聞受記，即圓初住位。五品位即一、隨喜。二、讀誦。三、說法。四、兼修。五、正修六度。
思修並因於聞
從聞悟解，法身得生。從佛口生，是聞慧中法身生。從法化生，是思慧中法身生。得佛法分，是修慧中法身生。
次文言，法化為思者，受法故思，修故得分。三慧成就，是真佛子。定（122）於天性，得成眷屬。（見玄籤二三、一七）
多聞得智證
<bf>《大寶積經》</bf>云：「復次舍利弗─如我先聞薄伽梵說：
多聞解了法　多聞不造惡　多聞捨無義　多聞得涅槃
善聽增長聞　聞能增長慧　慧能修淨義　得義能招樂
<pb n="130"/>
聰慧得義已　證現法涅槃　聞法淨黠慧　證得第一樂。」
<bf>《大正藏》</bf>十一‧二九七中
心垢滅得解脫
<bf>《大乘寶雲經》</bf>云：「如是善男子，有諸沙門清信士女，怖畏色聲香味觸故，住阿蘭若空閑之處，獨無等侶離眾潰鬧
，身離五欲而心不捨。是人存令色聲香味觸等，心貪樂著而不內察，不知云何當離五欲。以不知故，有時來入城邑聚落在人眾中，還為五
欲所縛。若空閑處持有漏戒，死得生天，又為天上五欲之所繫縛。從天上墮終不得脫於三惡道，所謂地獄畜生餓鬼。」
（123）<bf>《大正藏》</bf>十六‧二八○中
佛世不敬況信比丘
<bf>《大寶積經》</bf>云：「迦葉，今時尚有於如來所多興諍競。何況未來，汝且觀是賢護比丘，如來制戒，令諸比丘受一坐
食瞋蔽心故，於夏三月不至我所，迦葉，今於我前，尚有如是輕梵行者，況佛滅後，貪著飲食衣缽病藥睡眠所覆瞋恚猛利。如是比丘聞是
法已，尚不恭敬如來大師，豈能敬彼持法比丘。迦葉，名為不善，亦名極惡，如是法寶，即當隱沒。<bf>《大正藏》</bf>十一
‧十
具足五戒成道（124）
<img n="V\V049.png"/>


聞如來名成佛因
<bf>《大寶積經》</bf>云：「如是稱念南無佛者，語業不空。如是語業，名執火（125）炬，能燒煩惱。若復有人，得聞如
來及佛名號，離諸黑暗與彼眾生為涅槃因。」
<bf>《大正藏》</bf>十一‧三○上
大乘六度行
<bf>《玄籤》</bf>云：「六度者。厭惡出家，捨於所愛，即是檀。纖毫不犯，拒逆羅剎，即是尸。能檢節身心，安忍打罵，名
生忍。耐八風寒熱貪瞋等，名法忍。愛見不能損，即是羼提。守護於戒，犯心不起，即是精進。決志持戒，不為狐疑所誑，專心不動，名
為禪。明識因果，知戒是正順解脫之本，出生一切三乘聖人，非六十二見，雞狗等戒，名為般若。」
六度行各具三義
<bf>《法華文句》</bf>云：「施有三，謂財、法、無畏。尸有三，謂自性、受法、利生。忍有三，謂苦行、生、第一義。進有
三，謂起大誓心，方便進趣，勸化眾生。禪定有三，謂亂想不起，生諸功德，利益眾生。慧有三，謂照有、照無、照中。」
（摘錄）<bf>《大正藏》</bf>三四‧三一上
遭若者有盡不盡之別（126）
<bf>《法華經》</bf>云：「若人遭苦　厭老病死　為說涅槃　盡諸苦際」
<bf>《法華文句》</bf>云：「若人遭苦，而造惡業。苦不得盡，底下眾生是也。若人遭苦，而造善業，苦亦不盡。厭下攀上，
如難陀為欲故持戒等是也。若人遭苦，於外道法中求解脫。增見長非者，苦亦不盡。若人遭苦，厭集復厭依果，感佛說涅槃者，此人能盡
苦諸際也。又遭苦是總標，厭老病死是知苦，知苦故斷集，為說涅槃，是知滅。知滅故修道。」
信戒為入道本
<bf>《瓔珞本業經》</bf>云：「佛子！若一切眾生入三寶海，以信為本。住在佛家，以戒為本。初發心出家，欲紹菩薩位，當
先受正法戒。戒者是一切行功德藏根本，正向佛果一切行本。是戒能除一切大惡。所謂七見六著，正法明鏡。佛子！吾今為諸菩薩結一切
戒根本，所謂三受門：攝善法戒，所謂八萬四千法門。攝眾生戒，所謂慈悲喜捨，化及一切眾生，皆得安樂。攝律儀戒，（127）所謂
十波羅夷。」
<bf>《大正藏》</bf>二四‧一○二○中
沐佛像功德深妙難思
<bf>《浴佛功德經》</bf>云：「由作如是沐佛像故，能令汝等人天大眾，現受富樂，無病延年。於所願求無不遂意，親友眷屬
，悉皆安隱，長辭八難，永出苦源，乃至速成正覺。」
虔心禮已，長跪浴佛，偈讚曰：
我今灌沐諸如來　淨智功德莊嚴聚
願彼五濁眾生類　速證如來淨法身　（就禮一拜起立）
<pb n="131"/>
<bf>《大正藏》</bf>十六‧八○○中
<bf>《寄歸內法傳》</bf>云：「洗敬尊容，生生值佛之業；華香致設，代代富樂之因。自作教他，得福無量。」<bf>《大
正藏》</bf>五四‧二二六下
人命無常
<bf>《中本起經》</bf>自愛品佛為國王而作頌曰（見辰字十、卷下五八）：
（128）如何駛流　往而不反　人命如是　逝者不還　雖壽千年
亦死過去　合會有離　無親可恃　世皆有死　三界無安
諸天雖樂　福盡亦喪　志堅若地　德重若山　真人無垢
寂然歸滅　快哉福報　所願皆成　上寂大人　自見泥洹
<bf>《大正藏》</bf>四‧一六○下
佛言：
眾生受形　無老無壯　無豪無賤　命盡之日　無不分散
命如果待熟　常恐會零落　以生皆有苦　誰若致不死
如何駛流疾　往而沒大海　人命亦如是　逝者不復還
以上偈文，因波斯匿王母國太夫人，背棄天下。送柩訖，見佛。佛為說法，令除
悲痛。
迦葉佛偈解
<bf>《行宗》</bf>云：「四即迦葉佛偈。<bf>《阿含》</bf>解者，彼云：『諸惡莫作』，淨戒具足，清白之行。（
戒學）『眾善奉行』，心意清淨。（心淨定學）『自淨其意』，（129）除邪顛倒。『是諸佛教』，去愚惑想。（除倒去愚即慧學。）
」
<bf>《卍續藏經》</bf>六二‧一九六上
我願得佛，佛道無上，誓願成也。我度眾生，眾生無邊誓願度也。為度生故，須習法門。為成佛道，須斷煩惱。發菩提心上求下化，但舉
二弘，以攝餘二。（見
止觀輔行記傳弘決一下‧二六）
無慚無愧壞世出世間
<bf>《大沙論》</bf>云：「謂於自在者，無怖畏是無慚。於諸罪中不見怖畏是無愧。復次不恭敬是無慚，不怖畏是無愧。復次
不厭賤煩惱是無慚，不厭賤惡行是無愧。復次作惡不自顧是無慚，作惡不顧他是無愧。復次作惡不自羞恥是無愧，作惡不恥他是無愧。復
次作惡，不羞恥是無慚，作惡而傲逸是無愧。」（顧，視察也。）
<bf>《大正藏》</bf>二七‧一七九下
觀佛像功德
<bf>《諸經集要》</bf>云：「昔過去久遠阿僧祇劫，有佛出世，號日光明，入涅（130）槃後，有一菩薩名大精進，年始十
六，婆羅門種，端正無比。有一比丘，於自㲲上畫佛形像，持與精進，精進見像，心大歡喜。」云云，言己思念，我若在家，此身叵得，
即啟父母，求哀出家。父母不許。絕食六日方聽。
又云：「在畫像前結跏跌坐，一心諦觀，此畫像不異如來，如來像者，非覺非知，一切諸法亦復如是。無相離相，體性空寂。作是觀已，
終於日夜成就五通，貝足無礙辯才，得普光三昧，具大光明。」（摘錄）<bf>《大正藏》</bf>五四‧二上
釋迦世尊般涅槃處
<bf>《四分》</bf>云：「爾時世尊，在拘尸那城末羅園，娑羅林間，般涅槃。」
<bf>《大正藏》</bf>二二‧九六六上
<bf>《涅槃經會疏》</bf>云：「云角城，具三角故。云茅城，茅覆城故。上茅城，摩揭陀舊城之名，摩揭陀，譯云善勝國，無
惱害國。」
<pb n="132"/>
<bf>《涅槃經》</bf>云：「爾時拘尸城，娑羅樹林變白猶如白鶴。如來涅槃後，四樹枯，四樹榮，以表大乘涅槃之常樂我淨，
萬代之繁榮也。」
三昧具不思議大用（131）
無畏地中具得三十五三昧，種種力用。須彌入芥，不傷樹木。毛孔納海，不嬈龜魚。雖處地獄，身心無苦。變通出沒，不動而遠。即其妙
義。蓋乃慧聖行成，能有是力也。（見玄籤十四、二一）
登地同圓
（初地具四德得三地名）地上去並同者，豈有三地條然永別，祇登地時，不為三邊所動，名不動地。上求佛法，下荷眾生，名堪忍地。於
生死涅槃，俱得自在，名無畏地。
無畏地，從我德立名。堪忍地，從樂德立名。不動地，從常德立名。淨德通三處。
佛為大導師
<bf>《法華文句》</bf>云：「導師者，<bf>《思益》</bf>云：『於墮邪道眾生，生大悲心，（132）令入正道，
不求恩報，故名導師。觀解者，三觀妙智，導一切行，不墜二邊，皆入正觀，故名道師。』」<bf>《大正藏》</bf>三四‧二三
中
釋導師中，令入正導，釋導字。不求恩報，釋師德以亡懷，故方應師位。
供養恭敬尊重讚歎
<bf>《法華文句》</bf>云：「供養，恭敬，尊重，讚歎。
供養者，通三業皆是供養。別論卑謹虔禮，名恭敬。至念專注，名尊重。發言稱美，名讚歎。施其依報，名供養。又合掌叉手，即是恭敬
。一心瞻仰，即是尊重。說七言偈，即是讚歎。」（摘錄）<bf>《大正藏》</bf>三四‧二七上
約教眾喜瑞
「若言歡喜動陰心者，天人義也。若喜動真諦無漏心者，藏教通義也。若喜動即假心者，別義也。喜動實相心者，圓義也。」<bf>《
大正藏》</bf>三四‧二九上
生死即涅槃（133）
<bf>《大品》</bf>云：「色即是空，非色滅空。」<bf>《釋論》</bf>解云：「色、生、死、空、涅槃。生死際，涅
槃際，一而無二。此豈染淨俱融。」
諸佛不生賤姓家
<bf>《法華文句》</bf>云：「一切諸佛，皆不在餘二賤姓故。尚尊貴時，則在剎利。尚多聞時，在婆羅門。又濁難伏時，則在
剎利。清易調時，在婆羅門。」
化相三寶次第
<bf>《業疏》</bf>云：「二明化相，佛先法次僧後者。以釋迦初證，唯佛獨尊，非尊不可在初，故為首也。大聖雖現，止得動
其耳目。至於煩惑，要假法除，次演聲教，用滌心惱。教之所及，行是所歸，雖說無證，還同不說，故拘鄰會正，方僧寶現。此則化儀，
次第，不可乖也。」<bf>《卍續藏經》</bf>六二‧一八三下
三寶論本末（134）
<bf>《行宗》</bf>云：「化相佛僧，亦取受用以分本末，法中四諦，苦集是所破，道是能顯，此三皆末，滅理所顯，名之為本
。理寶中，五分事身應末，所證理身是本。法者能詮之教假名字說，為末，所顯之理，體絕名言是本。僧者學人為末，無學是本。又學人
未盡煩惱，無學尚存苦依二皆為末，同證真理通號理和為本。一體中，眾生本性，寂照自在，三皆為本，今既在迷，昏動拘縛，三皆為末
。」
令三寶在世
<bf>《華嚴經》</bf>云：「菩薩摩訶薩教化眾生發菩提心，是故能令佛寶不斷。開示甚深諸妙法藏，是故能令法寶不斷。具足
受持威儀教法，是故能令僧寶不斷。」
復次，悉能讚歎一切大願，是故能令佛寶不斷。分別解說十二緣起，是故能令法寶不斷。行六和敬，是故能僧寶不斷。復次，下佛種子於
眾生田，（135）生正覺芽，是故能令佛寶不斷。不惜身命護持正法，是故能令法寶不斷。善御大眾心無憂惱，是故能令僧寶不斷。<bf>
《大正藏》</bf>九‧四六一中
世間有五事難行
<bf>《施燈功德經》</bf>云：「爾時佛告慧命舍利弗，有五種法最為難得。一者得人身難。二者於佛正法得信樂難。三者樂於
佛法得出家難。四者具淨戒難。五者得漏盡難。舍利弗，一切眾生，於是五法最為難得。汝等已得。」
<bf>《大正藏》</bf>一六‧八○七中
眾生互相為父子
<bf>《沙論》</bf>云：「復次無始生死中，一切眾生曾為我子，我亦曾為彼子。有為法中，無有決定此是我子，彼是他子。何
以故？眾生於六道中轉輪互為父子。如說：
<pb n="133"/>
無明蔽慧眼　數數生死中　往來多所作　更互為父子
貪著世間樂　不知有勝事　怨數為知識　知識數為怨
（136）是故我方便莫生憎愛心。何以故？若有善知識，常種種求利益。若有怨賊常種種生無益相。有此憎愛心，則不得通達諸法平等
想。心高下者死後生邪見處，正行者生正行處，是故我不應行邪行，於眾生行平等，當得平等薩婆若。」
<bf>《大正藏》</bf>二六．五九中
一切法從心流出
心是法本者，<bf>《釋論》</bf>云：「一切世間中，無不從心造。無心無思覺，無思覺無言語。當知心即語本。心是行本者。
」<bf>《大集》</bf>云：「心行，大行，徧行。心是思數。思數屬行陰。諸行由思心而立，故心為行本。心是理本者，若無心
，理與誰含。以切心研理，恍恍將悟，稍入相似，則證真實，是屬理本。」
<bf>《玄籤》</bf>七、三二云：「觀心可知，不復記也。」
觀心可知者。觀心即空故，見生無生。觀心即假故，見於無量。觀心即中故，見於無作。一心三觀，於一念心，見四聖諦。
六入是生死根本（137）　
<bf>《法華文句》</bf>云：「凡言海者。雖復深廣，亦有彼此岸，蓋小水耳。若眼見色已，愛念染著貪樂，起身口意業者，是
為大海。沈沒一切世間天人修羅，當知眼是大海。色是波濤，愛此色故是洄潮。於中起不善覺，是惡魚龍。起妒害，是男羅剎。起染愛，
是女鬼。起身口意業，是飲鹹自沒。是為眼色無知而生無明愛。愛生故名為行。行生故名為業。業縛識入中陰，是名識生。所受胞胎，五
未成，是為名色。五成已，名六入生。六入未能別若樂，名為觸生。別苦樂，名受生。於塵起染，名愛生。四方馳求名取生。造身口
意名有生。應受未來五陰，名生生。未來陰變名老生。未來陰壞，名死生。心中內熱，名憂生。發聲大喚，名悲生。身心憔悸，名苦惱生
。是名眼見色時，即有三世十二因緣大苦聚生，非不生。」
<bf>《大正藏》</bf>三四‧八下
觀食衣無常現
<bf>《瑜伽師地論》</bf>云：「云何觀察飲食變異無常之性。謂由觀見種種飲食，（138）一時未辦一時已辦，一時入口牙
齒咀嚼和雜涎唾細細吞咽，一時入腹漸漸消化，一時變為屎尿流出，見此事已便作是念，如是諸行，其性無常。云何觀察衣事變易無常。
謂由觀見種種衣服，一時新成，一時故壞，一時鮮潔，一時垢膩，見此事已，便作是念，如是諸行其性無常。（摘錄）<bf>《大正藏
》</bf>三十‧四七二下
師資如眷屬
行者亦爾。受戒之時，說此戒法，授於前人，前人聽聞，即得發戒，師弟所生由也。禪亦如是，授安心法。如教修心，即是發定，是為我
師，我是弟子。慧亦如是，說諸法門轉入人心。由法成親，親故是信，信故則順。是名眷屬也。次例中意者。戒定慧如說。弟子為眷屬。
今日乃知真是佛子者。小乘中以菩薩為似子，聲聞為真子。大乘中以菩薩為真子，聲聞於似子。故身子於昔，自謂為真子，今日乃知聲聞
為似。蒙佛開示，方名真子。
眷屬妙意（139）
所言次第者，若無說而說，說必被緣，緣即受道人也。己受故，即成眷屬。譬如父母遺體，攬此成身，得為天性。
如來如父母，所說如遺體。受者如攬此，成身如眷屬。天性親愛故名眷，更相臣順故名屬。名中宿緣相關，如性親愛，今日受道，名為臣
屬。所受如說，能為眷屬。
親近善知識
<bf>《諸經要集》</bf>云：「佛告難陀，如是如是，若人親近善知識，恆常共居隨順染習，相親近故，必定當得廣大名聞。爾
時世尊，因此事故而說偈言：
若有手執沈水香　及以藿香麝香等　須臾執持香自染親近善知識復然。」
<bf>《大正藏》</bf>五四‧七九下
偷盜強奪他人財物苦報（140）
<bf>《智論》</bf>云：「一切諸眾生，衣食以自活。若劫若奪取，則為奪劫命。（若偷盜，若公白強取及欺詐他人錢財物品，
即是奪彼命也。）世間醜事謂盜也。障人天道，廣招苦故。寧捨身命，以避斯咎。何以小財，自辱二世。（謂今世惡名及被國法懲罰，生
報墮於傍生以肉血償還債務。）盜取習報頌曰：
盜劫所獲果　地獄被鎖融　罪畢生人道　饑貪心自終
共財被他制　何殊下賤人　寄言懷操者　當須思困窮」
<bf>《大正藏》</bf>二五‧一五六上
大法師名義
<bf>《涅槃經》</bf>云：「調御人師為大施主大法之師。以知法故名大法師以知義故名大法師。以知時故名大法師。以知足故
名大法師。以知我故名大法師。以知大眾故名大法師。以知眾生種種性故名大法師。以知諸根利鈍中故名大（141）法師。說中道故名
大法師。」<bf>《大正藏》</bf>一二‧四六八上
退智慧與得智慧四法
<pb n="134"/>
<bf>《沙論》</bf>云：「有四法能退智慧，菩薩所應遠離。何等為四？一、不敬法，及說法者，二、於要法秘匿悋惜，三、樂
法者為作障礙壞其聽心，四、懷憍慢自高卑人。復有四法得其智慧，應常修習。何等為四？一、恭敬法及說法者，二、如所聞法及讀誦，
為他人說，其心清淨，不求利養，三、知從多聞得智慧者，勤求不息如救頭然，四、如聞法受持不忘，貴如說行不貴言說。」
<bf>《善生經》</bf>云：「菩提與菩提道之別。菩提道即是所證所成之果。菩提則為能證成就之智。以大乘理智如如不二，菩
提即菩提道。若通因果，不別而別。道為修因，菩提為果滿。」菩提道者，即是學，即是學界。
惡言如斧自斬身
<bf>《法句喻經》</bf>云：「佛語瓶沙王，爾時老母者，今時牸牛是也。三賈客（142）者弗迦沙等三人，為牛所觝殺者是
也。於是世尊即說偈言：
惡言罵詈　憍陵蔑人　興起是行　疾怨滋生　遜言順辭　尊敬於人　
棄結忍惡　疾怨自滅　夫士之生　斧在口中　所以斬身　由其惡言」
<bf>《大正藏》</bf>四‧五八二中
<bf>《善生》</bf>云：「名失意罪。謂忘念所作，乖於本志，故名失意也。」
能禁止盜野沙門樂
<bf>《出曜經》</bf>云：「能禁止盜者，昔舍衛城裡有一長者，篤信三尊，慈仁惠施，苞育眾生賙諸窮乏。時天暴雨電雷霹靂
，盜竊忽至劫掠財物，長者尋覺語彼賊曰：汝莫持去吾欲與沙門，賊聞斯語則隨眼闍手便不舉。賊師相告，尋退而去。是故說能禁止盜，
野沙門樂。」<bf>《大正藏》</bf>四‧六七七上
慧人不應行邪婬
<bf>《菩薩行方便境界神通變化經》</bf>云：「答言：跋沙婆羅門，善知月蝕、善知豐儉，然實邪婬，愛他妻婦。大王！慧人
不應行於邪婬！何以故？大王！（143）行邪婬者，現世來世得大苦法，乃至天人之所呵責。如說偈言：『貪欲他婦女，不護惡境界，
不足自妻色，世所有呵責！』」<bf>《大正藏》</bf>九‧三○七中
六道眾生是無常身
爾時眾中，復有天子，而說偈言：
咄哉我等身　在此天宮生　常恐今當墮　人怖死亦然
何有生法中　福業不盡者　諸是無常界　眾生悉命終
護明菩薩告諸天言：汝等天人，須知一切世間別離生死為本，汝等為我莫苦憂愁，何以故？我從昔來，不造凡業，今欲令我久住世間，終
不可得。
正法住滅在人為
<bf>《報恩論》</bf>云：「新婆娑論最為諦當，論稱世尊不決定說正法住滅久近者，欲顯正法隨行法者住滅久近故。謂行法者
，若行正法，如佛在世時，及滅度未久時，則常住不滅，否則即滅。正法有兩種，一、世俗正法，謂經律論名句文身。二、勝義正法，謂
無漏聖道。行法亦有二種，一、持教法，謂（144）讀誦經律論等。二、持證法，謂修證無漏聖道。若持教法者，相續不滅，能令世俗
正法久住，若持證者，相續不滅，能令勝義正法久住。（名詮自性，句詮差別。無常（今有後無），懈怠（身心不勤），睡眠（識神昏昧
），縱意（縱恣欲境），懶（懶學問），惰（不敬有懈倦意。）」<bf>《卍續藏經》</bf>一一○‧二六三上
地動因緣
<bf>《般泥洹經》</bf>云：「佛從定覺，自說偈曰：
無量眾德行　有為吾今捨　近遠應度者　已度應度者
賢者阿難，心驚毛豎，疾行詣佛，稽首畢一面住，白佛言：甚哉！世尊，地動乃爾，是何因緣？佛語阿難，凡世地動，有八因緣。何等八
？天下地在水上，水止於風，風止於空，空中大風，有時自起，則大水擾，大水擾則普地動，是為一也。……。」<bf>《大正藏》</bf>
一‧一八○下
常愁苦者愁增長（145）
<bf>《涅槃經》</bf>云：偈言：
若常愁苦　愁遂增長　如人喜眠　眠則滋多　貪婬嗜酒　亦復如是
隨提婆達多惡人之言，正法之王橫加逆害，我昔曾聞智人說偈：
若於父母　佛及弟子　生不善心　起於惡業　如是果報　在阿鼻獄
（摘錄）<bf>《大正藏》</bf>一二‧四七四中
比丘應顧名思義
<pb n="135"/>
經云：「我名比丘，比丘之人名破煩惱，我今不破惡覺煩惱（謂起貪瞋癡），云何當得名為比丘。世有六處難可值遇我今已得，云何當令
惡覺居心。何等為六：一、佛世難遇，二、正法難聞，三、怖心難生，四、難生中國，五、難得人身，六、諸根難具。如是六事難得已得
，是故不應起於惡覺。」
文云：「有十種波羅提木叉者謂持此十戒獲別解脫果，犯則覆藏不求懺（146）悔，則擯除眾外。」
　　⿴口劄：現在無有能擯之僧，縱有汝亦不受。汝停止邪行，求懺悔好。
世尊別母偈
<bf>《摩訶摩耶經》</bf>云：「爾時世尊，說此話已，與母辭別，而說偈言：
我生分已盡　梵行久已立　所作皆已辦　不受於後有　願母自安慰
不須苦憂惱　一切行無常　住是生滅法　生滅既滅已　寂滅為最樂。」
<bf>《大正藏》</bf>一二‧一○一三中
聚散如是勿憂惱
<bf>《佛開解梵志阿跋經》</bf>云：「佛知其心軟正無邪，為說偈言：
人當仁義　布施作福　覺識非當　守行經戒　世間危險　樂少苦多
當自憂身　不宜懈怠　務斷貪欲　致畏之習　生老病死　憂苦之痛
恩愛別離　一切皆苦　是故聖人　求無為道」
（147）<bf>《涅槃》</bf>云：「阿難汝今勿生憂悲，世尊即便而說偈言：
一切有為法　皆悉歸無常　恩愛和合者
必歸於別離　諸行法如是　不應生憂惱」<bf>《佛教大藏經》</bf>二四‧六六七
觀無常滅慳貪
<bf>《地論》</bf>云：「依外別離無常性者。謂現前有資生財寶先未變異。未為別離無常滅壞。後時為王盜賊非愛及共財等之
所劫奪。或由惡作加行失壞，或方便求而不能得。如是等類應知是名由別離行知無常性。」（非愛者，謂不肖之子也。）
<bf>《大正藏》</bf>三○‧四七三下
結交善友勸以道
<bf>《善生子經》</bf>云：「仁愍傷之友，當以四事知。何謂四，教勸豎立以成其信，成其戒，成其聞，成其施。頌其義曰：

（148）信戒聞施道　恆以勸化人　如斯為友像　
智者所習親　當與此從事　必益不為患
<bf>《增一》</bf>云：「世尊說偈云：
莫親惡知識　亦莫愚從事　當近善知識　人中最勝者
人中無有惡　習近惡知識　後必種惡根　永在暗中行。」
<bf>《大正藏》</bf>五四‧八○中
四種受用
<bf>《解脫道論》</bf>云：「四種受用，謂盜受用、負債受用、家財受用、主受用。云何盜受用？謂犯戒人受用。云何負債人
受用？謂無慚無愧邪命人受用。云何家財受用？謂精進人受用。云何為主受用？謂聖人受用。」
<bf>《大正藏》</bf>三二‧四○三下
<pb n="136"/>
正念觀念照五蘊皆空（149）
<bf>《菩薩念佛三昧》</bf>正觀品十云：「欲得疾成阿耨多羅三藐三菩提者，當住正念遠離邪心，斷除我見思惟無我。當觀是
身如水聚沫，當觀是色如芭蕉虛，當觀是受如水上泡，當觀是想如熱時燄，當觀是行如空中雲，當觀是識如鏡中像。」
<bf>《大正藏》</bf>一三‧八一五下
結集三藏教
<bf>《法華文句記》</bf>云：「<bf>《增一》</bf>明人天因果，長破邪見，中明深義，雜明禪定，皆大迦葉之功也
。若別論集者，阿難誦出修多羅，優婆離誦出毗尼，迦葉誦出阿毗曇，故言結集大也。」<bf>《大正藏》</bf>三四‧一○下
攝化徒眾之法
<bf>《長阿含》</bf>云：「
（150）
<img n="V\V050.png"/>

<bf>《佛教大正藏》</bf>七八‧八三七
　　⿴口劄：未盡責任者，為師濫收徒，不以財法二攝。至令徒眾毀戒破齋，行同俗流，滅法招愆，作師者要負全責。經云：屠兒未必能
墮惡道，不教誡弟子，令弟子破戒，為師者墮惡。
不得畜積珍寶財物
<bf>《涅槃》</bf>云：「迦葉復言：如佛所說，無所聚積，於食知足，是義云何？世尊！於此眾中誰得名為無所積聚。佛告迦
葉：夫積聚者名曰財寶。善男子，積聚有二種：一者有為，二者無為；有為積聚者即聲聞行，無為積聚者即如來行。善男子，僧有二種：
有為、無為。有為僧者名曰聲聞，聲聞僧者無有（151）積聚，所謂奴婢非法之物庫藏穀米鹽豉胡麻大小諸豆。若有說言如來聽畜奴婢
僕使如是之物，舌則卷縮。我諸所有聲聞弟子名無積聚，亦得名為於食知足。若有貪食名不知足，不貪食者是名知足。」（摘錄）<bf>
《大正藏》</bf>一二‧三九一中
大師者佛之尊號
<bf>《佛教宗派詳⿴口註》</bf>云：「大師者，佛之尊號。<bf>《瑜伽》</bf>曰：能善教誡聲聞弟子，一切應作不
應作事故名大師。又能化導無量眾生令苦寂滅，故名大師。又為摧滅邪穢外道世間出世間，故名大師。」
<bf>《資持》</bf>曰：「大師者，所謂天人之師，即十號之一。以道訓人故彰斯目。然以師通凡聖，加大簡之。是則三界獨尊
，九道依學。唯佛大聖得此嘉號。自餘凡鄙，安可僭稱。」<bf>《大正藏》</bf>四．一六一上
<bf>《佛教宗派詳⿴口註》</bf>云：「智者曰，傳道在行，亦在說。」「智者大師十八歲就相州（河南彰德府）果願寺，法緒
出家，二十受具。」
聞修四法得解脫（152）
<bf>《大般涅槃經》</bf>云：「爾時如來，至荼村北林中住。」告諸比丘：汝等當知，有四種法：一、戒，二、定，三、慧
，四、解脫。若不聞知此四法者，斯人長夜在生死海，我於往昔，若不聞此四法者，不能疾得無上菩提。於是世尊，即說偈曰：
戒定慧解脫　我若不久聞　不能疾得證　無上正真道
汝等宜精進　修習此四法　能斷生死苦　天人上福田
（摘錄）<bf>《佛教大正藏》</bf>二四‧六七一
教理行果皆名為法
法者，法節軌則之義。謂如來所說中道實相，及人法二空之理。乃至無量勝妙法門，能令眾生，軌則此法，而成正覺，故名為法。（見露
一、一五、三藏法數）
又法者，軌持之義。持，是法體，任持自性。軌，是法用，謂軌生物解。（153）今謂苦集下墜，道滅上昇，性各決定，持也。苦集成
凡，道滅作聖，自業差別，軌也。（見章經疏鈔）
<img n="V\V051.png"/>
是名師子吼
　　<bf>《大寶積經》</bf>云：「
　　分別二相　是染是淨　諸法性淨　名師子吼
<pb n="137"/>
　　貪瞋癡行　從分別生　不起分別　名師子吼
　　於一切違順　其心不傾動　常住於平等　名隨順法忍
　　菩提為空　性相空故
　　菩提無相　離一切相
　　菩提無願　無所著故
　　菩提無作　無業報故
（154）菩提無為　離三相故
勸修遠離行
<bf>《雜阿含經》</bf>云：「爾時世尊，復說偈言：
於財起貪欲　貪欲所迷醉　狂亂不自覺
猶如捕魚者　緣斯惡業故　當受劇苦報<bf>《大正藏》</bf>二‧三三七上
　爾時世尊即說偈言：
世間若無有　慚愧二法者　違越清淨道　向生老病死
　世間若成就　慚愧二法者　增長清淨道　永閉生死門。」
瞋心不易調伏
<bf>《大般涅槃經》</bf>云：「善男子，譬如剜豆乾時錐刺，終不可著，煩惱堅硬亦復如是。雖一日夜繫心不散難可調伏。又
如家犬不畏於人，山林野鹿見人佈走。瞋恚難去如守家狗，慈心易失如彼野鹿。是故此心難可調伏。」
<bf>《大正藏》</bf>十二‧四五三下
（155）<bf>《善見》</bf>云：「偈云：
若人起瞋心　譬如車奔逸　車士能制之
不足以為難　人能制瞋心　此事最為難」<bf>《大正藏》</bf>二四‧七八○中
學教與學行
<bf>《行宗》</bf>云：「文中明學，須具二義。言學教者，謂精窮三藏。學行者，謂專修對治。若此為學，方開迷忘。自餘泛
爾，皆名不學。舉世相傳纔過學肆，便稱學人。自謂無罪，觀其所業，曾無勤勞。求其所行，略無奉慎。豈能全免，不學無知。」（摘錄
）<bf>《卍續藏經》</bf>六二‧二三四下
阿難成道
如來滅後，結集法藏時，牽出阿難語言：汝漏盡可來，言訖自閉窟門。是時阿難涕泣，求斷惑靡不精誠，至後夜疲極偃息，頭未至枕，即
然得悟。三明六通，為大羅漢。<bf>《扶桑集》</bf>釋云：「迦葉是阿難和尚，阿難是羯磨受戒。」
阿難證無學果（156）
<bf>《四分》</bf>云：「時有跋闍子比丘，欲令阿難生厭離心，即說偈言：
靜坐空樹下　心思於涅槃　坐禪莫放逸　多說何所作
方欲俹臥、頭未至枕頃，於其中間心得無漏解脫；此是阿難未曾有法。
時阿難得羅漢已，即說偈言：
多聞種種說　當供養世尊　已斷於生死　瞿曇今欲臥
<pb n="138"/>
<bf>《大正藏》</bf>二二‧九六七上
阿羅漢三義
<bf>《法華文句》</bf>云：「<bf>《阿經》</bf>云：應真。<bf>《瑞應》</bf>云：真人。悉是無生釋
羅漢也。依舊翻云：無者、不生、應供。或言無翻，名含三義，無明糠脫，後世田中不受生死果報，故云不生。九十八使，煩惱盡故，名
殺賊。具智斷功德，堪為人天福田，故言應供。含此三義，釋阿羅漢也。」<bf>《大正藏》</bf>三四‧七中
（157）應真者，應謂能應之智，真即所應之理，以智應理之人，故云應真。瑞應雙標，意指能證，真是所證，證真之人，故曰應真。

正念護諸根
<bf>《地論》</bf>云：「云何為念防護意？謂眼色為緣生眼識，眼識無間生分別意識；由此分別意識，於可愛色色將生染著，
於不可亂色色將生憎恚，即由如是念增上力，能防護此非理分別起煩惱意，令其不生所有煩惱，如是名為防護意。
<bf>《大正藏》</bf>三十‧四○六下
善知識修成道增上緣
<bf>《華嚴經》</bf>云：「善男子！菩薩由善知識任持，不墮惡道。由善知識教導，而得出離世間。由善知識依止覺道，除惑
業障，出生死城，至清涼處。」
<bf>《大乘四法經》</bf>云：「諸比丘盡壽，乃至逢遇喪命因緣，必定不得捨善知識。所知識者，善解三藏了達心宗。知真妄
，知病識藥，調治眾生，種種身心之病
故也。」<bf>《大正藏》</bf>十七‧七○八中
（158）
<img n="V\V052.png"/>

大涅槃具四德　
　　<bf>《三藏法數》</bf>云：「
（159）一、常德─涅槃體，恆不變，而無生滅，名之為常。
二、樂德─寂滅永安，名為樂德。
三、我德─若法是真、實、主、依，性不變異，名為我。（就用自在名為　　　
　　　　我。八自在則名為我。）
四、淨德─解脫一切垢染，名之為淨。」<bf>《佛教大正藏》</bf>七八‧一六○
<img n="V\V053.png"/>

誓願者，願以導其前，誓以驅其後。願以進德修善，誓以防非滅惡。菩薩在家，當願眾生，知家性空，免其逼迫。誓者，要制其心也。願
者，志求滿足也。<bf>《淨名》</bf>云：「諸佛解脫，當於一切眾生心行中求。」<bf>《十地經論》</bf>云：「菩
薩教化眾生，即是自成佛法，是故利他，亦名自利。」無作假色者，無表色之異名。由受戒所生，舊譯為無作色。雖觸色法，如香味而無
形質。對實色名為假色。即是無作戒體之別名。善種子，無作假色，名異體同。
三乘人修因不同（160）
<bf>《法華文句》</bf>云：「又遭苦是總標，厭老病死是知苦，知苦故斷集。為說涅槃是知滅，知滅故修道。志求勝法者，聲
聞厭苦而行。支佛求道故修行，又聲聞苦諦為觀門，緣覺集諦為門，六度菩薩道諦為門，故言淨道。應知通教三乘，並以界內滅諦為初門
。別教菩薩以界外道諦為初門。圓人以界外滅諦為初門。」
（摘錄）<bf>《大正藏》</bf>三四‧三一上
<bf>《菩薩善戒經》</bf>云：
（161）
<img n="V\V054.png"/>
<pb n="139"/>


<bf>《大正藏》</bf>三十‧九七八上
習五蘊空與般若相應
<bf>《玄籤》</bf>云：「佛告舍利子，菩薩摩訶薩，習應色空，受想行識空。是（162）名與般若相應。」
一切世間本是空苦
<bf>《佛本行經》</bf>云：「假使恩愛久共處，時至命盡會別離，見此無常須臾間，是故我今求解脫。」<bf>《大正藏》
</bf>三‧七三五上
五蘊本空，色如聚沫，受如水泡，想如野馬，行如芭蕉，識如幻化。
<bf>《禪波羅蜜次第法門》</bf>云：「大地草木皆磨滅，須彌巨海亦崩竭，諸天住處皆燒盡，爾時世界何處常。」
<bf>《金剛刊記》</bf>云：「諸法從緣生，緣離法即滅，如是滅與生，沙門如是說。」
律云：「爾時世尊，為利益眾生命終說偈云：
一切要歸盡　高者會當墮　生者無不死　有命皆無常
眾生墮有數　一切皆有為　一切諸世間　無有不老死
眾生是常法　生生皆歸死　隨其所造業　罪福有果報
惡業墮三途　善業生天上　高行生善道　得無漏涅槃」
天眼天耳等此六皆稱神通者（163）
<bf>《瓔珞經》</bf>云：「神名天心，通名慧性。天心者，天然之心也。慧性者，通達無礙也。」<bf>《地持》</bf>
力品云：「神謂難測知，通謂無壅礙。」與<bf>《瓔珞》</bf>同。若三藏二乘，以無漏心，依根本禪。若諸外道，以有漏心
依根本禪。鬼神生得，諸天報得。有修得通，聲聞及諸外道。
六根見聞覺知差別
<bf>《楞嚴》</bf>云：「身眼鼻八百功德，耳舌意千二百。」
<bf>《大正藏》</bf>十九‧一二二上
<bf>《智論》</bf>云：「鼻舌身同稱覺，眼稱見，耳稱聞，意稱知。三識所知為一，三識所知為別。而三識助道法多故別說，
三識不爾，故合說。又三識但知世間事，故合說。三識亦知世間，亦知出世間，故別說。又三識但無記法，三識善惡無記等。又三識能生
三業因緣，故別說也。三根義強，有千二百功德。三根力弱，但八百。」
我法二執（164）
<bf>《金疏論纂要》</bf>云：「無我相等分二：一、無我執；執取自體為我，計我展轉趣於餘趣為人。計我盛衰、苦樂種種變
異相續為眾生，計我一報命根不斷而住為壽者。二、無法執；論云：無法相者，能取所取一切法無。亦無非法相者，無我真空實相。然離
二執，正是得佛知見，成就淨信之本。」
<bf>《大正藏》</bf>三三‧一五九下
解脫德
<bf>《金光明經玄義》</bf>云：「解脫者，於諸法無染無住名為解脫。夫解脫者，諸惡永盡，即無常、無樂、無我、無淨，皆
已盡也。亦是眾善溥會，大廣徧、即常樂我淨，溥會也。」
又云：「真解脫者即是如來。如來即是法身，當知解脫同如來常樂我淨也。」
<bf>《大正藏》</bf>三九．三中
自在者，進退無礙，又心離業惑繫縛，謂之自在。盡諸有結，（165）心得自在，謂觀境作用。
空無相無願三解脫門
<pb n="140"/>
<bf>《佛地經論》</bf>云：「故次說言，大空無相無願解脫為所入門，謂大宮殿三解脫門為所入處。解脫即是出離涅槃，即大
空等名解脫門，依從此門而入淨土，遍計所執生法無我說名為空。緣此三摩地，名空解脫門。相謂十相，一、色，二、聲，三、香，四、
味，五、觸，六、男，七、女，八、生，九、老、十、死。即是涅槃無此等相，故名無相。緣此三摩地名無相解脫門。願謂求願，觀三界
苦無所求願，故名無願。緣此三摩地名無願解脫門。由此空等三解脫門得入淨土，故名為門。」<bf>《大正藏》</bf>二六‧二
九五下
<bf>《維摩經⿴口註》</bf>：「一名不思議解脫，肇曰：微遠幽深不能測，不可思議也。縱任無礙塵不能拘，解脫也。」
<bf>《菩提資糧》</bf>云：「於三解脫門，應當善修習，初空次無相，第三是無願。
於中菩薩，行深般若波羅蜜時，應修三解脫門。最初應修空解脫門，為（166）破散諸見故。第二無相解脫門，為不取諸分別攀緣意故
。第三無願解脫門，為超過欲界、色界、無色界故。」<bf>《大正藏》</bf>三二‧五三二上
<bf>《十地經論》</bf>云：「是菩薩如是十種觀因緣集己，無我、無壽命、無眾生自性空者，如是觀時空解脫門現前生。是菩
薩觀彼有支自性滅故，常解脫現前。見因緣處無少法相可生，無相解脫門現前生。是菩薩如是入空入無相不生願樂。唯除大悲為首教化眾
生，如是無願解脫門現前生。是菩薩修行是三解脫門，離彼我相作者受者相，離有無相。」<bf>《大正藏》</bf>二六‧一七一
中
我人眾生壽者四相
識境四相。<bf>《見金剛經論》</bf>謂眾生於此四法不了虛假，而於心識之境妄生邪見，執著取相，故名識境四相。
（一、我相）謂眾生於五陰法中，若即若離。計我我所之實，是名我相。五陰者也，色受想行識陰也。若即若離者，謂計即陰是我，離陰
是我也。我我所者，我即假名，我所即五陰也。
（二、人相）謂眾生於五陰法中，妄計我是人，我生人道，異於餘道，（167）是名人相。
（三、眾生相）謂眾生於五陰法中，妄計色受想行識共而生此身是名眾生相。
（四、壽者相）謂眾生於五陰法中，妄計我受一期壽命，或長或短，是名壽者相。（見露一、九十）

<img n="V\V055.png"/>

依正二報皆歸無常（168）
<bf>《仁王般若經》</bf>護國品云：「第一法師為普明王而說偈言：
劫燒終訖　乾坤洞燃　須彌巨海　都飛灰揚
天龍福盡　於中凋喪　二儀尚殞　國有何常
生老病死　輪轉無際　事與願違　憂悲為害
欲深禍重　瘡疣無常　三界皆苦　國有何賴
有本自無　因緣成諸　盛者必衰　實者必虛
眾生蠢蠢　常如幻居　聲響俱空　國土亦如
識神無形　假乘四馳　無明寶象　以為樂車
形無常主　神無常家　形神尚離　豈有國耶。」<bf>《大正藏》</bf>八‧八三○中
依教說法無非
<bf>《行宗》</bf>云：「指多論者，彼云：說法論義，一切莫自稱為是，常令推（169）寄有本，則無過也。不爾、斧在口
中。」（舌能成業如斧傷口）
信心產生諸法門
<bf>《梵網經順硃》</bf>云：「說十世界海法門」順硃云：即華藏莊嚴十世界海也。法門即十信法門也。海言：百河千江無所
不容，百寶千珍無所不出。百千法門無不一從信源功德海中流出，言十信法門海充遍海界，與十華藏莊嚴世界海等也。
生佛禮同
<bf>《華嚴經》</bf>云：「心佛及眾生，是三無差別。一、心無差別，謂一念之心體，凡聖無二，具十號十如是之法，諸佛與
眾生之性，無有差別也。二、佛無差別，謂十方諸佛，了俉十界十如是之法，而成正覺。即是悟本心之所具，悟眾生之所迷，迷悟因果雖
殊，而其體無有差別也。三、眾生無有差別，謂九界眾生，各具十界十如是之法，諸佛之所悟，與本心之所具，其體無有差別也。」
<pb n="141"/>
見思二惑（170）
見惑思惑。又云見愛、見修、四住、染污無智、枝末無明、通惑、界內惑，皆概括三界煩惱之通稱。見惑者，諸種之妄見；邪分別計度道
理而起之我見、邊見等之妄惑也。思惑者，貪瞋痴等之迷情，思慮世間事物而起之妄惑也。依之而從所迷上稱見惑為理惑，稱思惑為事惑
。何則，以見惑為迷於無常無我等真諦道理而起之常見我見等邪想。思惑為迷於色聲等世間事物而起之貪瞋痴等妄情故也。斷此二惑，始
免三界之生死也。」（見佛學大辭典一一三○）
<bf>《天台四教集⿴口註》</bf>云：「惑──迷惑也。謂諸眾生於一切法，不了自性本空，妄生執著。惑於正道，流轉生死，
故名惑也。又名二縛，由此惑業纏縛住著三界不能脫離也。又名二結，結即縛之義也。一、見惑。分別曰見，謂意根對法塵，非理籌度，
起諸邪見，如外道計斷計常，乃至有無等見，是名見惑。二、思惑。貪愛曰思，謂眼、耳、鼻、舌、身五根，對於色、聲、香、味、觸五
塵，貪愛染著，迷而不覺，是名思惑。」
三毒各二報（171）
慳者，對於財施法施慳悋之作用。訶者，謂為責遣、有訶止意。
懈怠，於謂善法無勇猛進行、缺乏進力。於諸善法不能修於不善法不思除滅。
貪欲二報（一、心不知足，二、多欲無厭。）瞋恚二報（一、人求長短，二、恆彼他惱。）愚癡二報（一、生邪見家，二、其心諂曲。）

眾生多無正知見
<bf>《止觀輔行決》</bf>云：「眾生多顛倒，少不顛倒以文示之，即於文達文。以文為色，作能通門者，但為眾生、迷於實理
故名文為門，於文見理、文即實相。」言顛倒者顛即頂也，頂墜於下故名顛倒。
名利成業之緣
<bf>《戒疏》</bf>云：「所以正宗廣教何為興者，良由五眾不攝情根，於諸名利（172）無思檢約。廣生有漏隨塵起染，外
纏邪慢內增痴惑。」
<bf>《行宗》</bf>釋云：「上二句徵問。良下、釋通為四，初敘機生。清即是識，根即六根。內無治法自恣放逸，故云不攝。
此明此義之本。於名利者，即成業之緣。廣生等者，明作業之相。初句通示，隨下別釋。上二句明造業，下句明增惑。起染通三業，邪慢
局意業。邪謂諂媚馳求，慢謂貢高陵物。此二對他故云外也。惑通三毒、無明是本，故云痴也。此取律序舍利弗請佛制廣、佛止之辭。」

涅槃樂第一
<bf>《諸經要集》</bf>云：「<bf>《大莊嚴論》</bf>佛說偈言：
無病第一利　知足第一富　善友第一親　涅槃第一樂」
<bf>《大正藏》</bf>五四‧八○上
<bf>《諸經要集》</bf>云：「<bf>《出曜經》</bf>、佛說老苦偈言：
少時意盛壯　為老所見逼　形衰極枯槁　氣竭憑杖行」
<bf>《大正藏》</bf>五四‧八三中
六念法（173）
<bf>《芝苑遺編》</bf>云：「
念佛救世大慈父　念法出離解脫門　念僧諸有良福田
念戒無上菩提本　念施具足波羅蜜　念天護法利群生」
法本無相
燈炎不在油　亦不從炷生　亦不餘處來　而因油炷有
因緣盡則滅　滅時無去處　諸法來無相　皆亦復如是
莊嚴方便略釋
莊嚴方便者，莊嚴具德交飾二義。飾者譎辭飾說權詐曰譎。又方便者，權宜之說。權，變也，謂變通常法修布施度，改變為慳惜不捨財法
之施也。
羅剎向日不見（174）
<bf>《普門品疏》</bf>云：「羅剎答言：『我一生來不喜見日，所以常背日行，故前白後黑。』其人解意，急掣其走，遂向日
走。羅剎向日不見，其人得脫。因說偈言：
<pb n="142"/>
勤學第一道　勤問第一方　路逢羅剎難　背陰向太陽。」
修羅城宮殿在海底
<bf>《四分》</bf>云：「爾時目連告諸比丘：『我見阿修羅宮殿城郭在海底，而水懸其上不入其宮城。』諸比丘語目連言：『
汝自言阿修羅宮城在海底，四邊及上而無水入，無有是處，虛稱得上人法，波羅夷，非比丘。諸比丘白佛，佛言有如是事，阿修羅宮城四
邊及上，有四種風持水，住風、持風、不滅風、牢繫風。是故目連不犯。』<bf>《大正藏》</bf>二二‧九八四下
八無暇修聖行（175）
<bf>《佛說八無暇有暇經》</bf>云：「若諸有情欲住聖行修善法時，有其八事無暇修習。云何為八？於此世間大師出現，所謂
如來、應供、天人師、佛、世尊，宜說諸佛所證妙法，善除煩惱，能趣菩提，究竟涅槃，盡諸苦際；說法之時，一、有人墮在地獄之中受
大苦惱，是名最初欲住聖行無暇修習─二、餓鬼─三、傍生─四、長壽天─五、邊地下賤─六、盲聾瘖─七、信邪倒見─八、雖有正見
然無將導開出離行（第八是佛前後），是名八欲住聖行暇修習。」
（摘錄）<bf>《佛教大正藏》</bf>二八‧四二八
大德長教名義
<bf>《菩提正道菩薩戒論》</bf>云：「年輕有德即稱大德，年高有德即稱長老。又行滿位高名為大德。」
名利簧鼓（176）
<bf>《靈峰宗論》</bf>云：「名利熏心，簧鼓為事；謂如笙簧鼓吹，能感動於物。今亦謂以言說感人曰簧鼓。」<bf>《蕅
益大師全集》</bf>十六‧一○四六○
名詞彙解
<bf>《行宗》</bf>云：「疇者，謂前曰也，往昔之日義。方今之時。彝，常也、法也。顓蒙，謂童蒙無所知也。載，通再也，
記錄也。燾，音導。回心施生成佛者，謂自思惟此身終歸空寂，討為僧知事，故曰回心。敘文云施一切眾生皆共成佛道。明此戒終是人天
二乘之意。蓋，以承上起下之文，或提起下文，有大概如此之意。衢，四達謂之衢，交通四出也。軌，軌道法度，猶依也。蹊徑，猶門徑
。興致，謂興起意也。沈溺，沈沒也，沈迷不悟之意。溺，凡心所貪著沈湎不返曰溺。湎，飲酒齊色曰湎。」
內法往業外法依報（177）
<bf>《事鈔》</bf>云：「一人生國土，皆共作因緣。謂內法與外法為因緣。如惡口故，地生荊棘。諂曲心故，地則高下不平。
慳貪多故，水旱不調、地生砂礫。不作上惡者，地則平正，如彌勒佛時，人行十善、地多珍寶。」
<bf>《資持》</bf>釋云：「三中，文如隨相罵戒具釋。內法即往業，外法即依報。
捨欲無憂
<bf>《中本起經》</bf>云：「佛為二人說法而作頌曰：『志蕩在欲行（志，弘意猶知也。蕩，放逸。）嗜欲增根栽（嗜欲，貪
也。種植稚者曰栽。）貪色怨禍長（此三集諦。）離欲則無患（此二道滅二諦。）』佛為三人而作頌曰：『貪欲意為田（此一惑也。）無
厭心為種（此句業也。）斷貪捨利求（此句道諦。捨，同離。）無復往來憂（此句滅諦。憂，愁患也。）』」
<bf>《大正藏》</bf>四‧一四八中
五無間罪（178）
<bf>《行宗》</bf>：「<bf>《俱舍頌》</bf>云。此五無間中，四身一語業，三殺一誑語，一殺生加行（加行即方便
）。」<bf>《卍續藏經》</bf>六二‧二八七下
<bf>《戒疏》</bf>云：「如論所出，云五無間，謂常續有無間隔故。如<bf>《成實》</bf>云：『一、趣果無間，捨
身生報故。二、受苦無間，中無樂故。三、時無間，定一劫故。四、命無間，中不絕故。五、形無間，如阿鼻相，縱廣八萬由旬，一人多
人皆徧滿故。不相障礙、業不可思。』」
<bf>《行宗》</bf>釋云：「<bf>《成論》</bf>五義示相甚顯。三意束之，第一即間隔也，二及三、四謂間絕也，第
五即間缺也。然形無間、一多不礙，凡情難信故云業不可思。」
<bf>《卍續藏經》</bf>六二．二八六下
破僧結罪殊異
<bf>《平疏》</bf>云：「破僧瞋嫉心起，餘四分通三性。」<bf>《行宗》</bf>云：「（摘錄）千車供佛，生嫉。乞
請領眾，即瞋恨。四本不善，兼惡無。」
（179）<bf>《戒疏》</bf>云：「破僧雖口說，言了未結罪，要待前人忍，方成其破輪也。」<bf>《行宗》</bf>
云：「以餘口業，吐詞即結。破僧特異，故別顯之。出血不至果，餘三同殺，命斷成犯，故不須論。」
<bf>《戒疏》</bf>云：「三言人者，俗人及四眾，唯四逆，除破僧故。比丘具五可知。」
<bf>《卍續藏經》</bf>六二‧二八七上
凡位望他稱聖
<bf>《止觀輔行決》</bf>上九六云：「若其心念念欲得名聞，四遠八方稱揚欲詠，內無實德虛比賢聖。」四維四方，為八方。
歎名曰稱、讚德曰揚，心推曰欽、口許曰詠。知己無德、欲他擬聖。（痴人）
<pb n="143"/>
學經五人
<bf>《罵意經》</bf>云：「學經有五輩：一者意欲多聞經，二者欲多行福，三者欲解經，四者為他人說經，五者欲斷生死。」
<bf>《大正藏》</bf>十七‧五三一中
齋日宜離女人（180）
<bf>《菩薩受齋經》</bf>云：「菩薩齋曰：不得與女人形笑、共坐席，女人亦爾。」
<bf>《大正藏》</bf>二四．一一一六中
五眾和合無別人
如車，輪輻軸輞和合故有車，無別車也。五眾和合故有人，無別人也。
（見玄籤三、六）
般若會法未會人
大品會宗云：「四念處四禪等，皆是摩訶衍。但會未法、未會其人。」
（玄籤三六、十頁）
識離身滅骨存
<bf>《出曜經》</bf>云：「是身不久，還歸於地；神識已離，骨幹獨存。」
<bf>《大正藏》</bf>四‧六二三上
不同的成就（181）
五支成就，是發初禪。<bf>《智論》</bf>云：「已得離欲火，則獲清涼定，如人大熱悶，入冷池則樂。與喜俱發、四支成就，
故論云：是故除覺觀，得入一識處，內心清淨故，定生得喜樂。與樂俱發、五支成就，故論云：由愛故有苦，失喜則生憂，離苦樂身安，
捨念及方便。與捨俱發、空明寂靜，四支成就：若能知樂患，見大動大安，憂喜先已除，苦樂今亦斷。」（見玄籤一三、三）
祈雨儀規
<bf>《大方等無想經》</bf>云：「若有國土欲祈雨者，六齋之日其王應當淨自洗浴，供養三寶尊重讚歎，稱龍王名。善男子，
四大之性事令變易，誦持此咒天不降雨無有是處。時旱則雨，雨過則止。」<bf>《大正藏》</bf>一二‧一○九四中
滅業速證道（182）
<bf>《業疏》</bf>云：「為息滅眾生福故，如正富羅，輪王業滅。正富羅者，多論云：昔有一比丘應得羅漢，而有轉輪王業，
不得漏盡。佛欲令其速得道故，即為比丘一正富羅（即是皮履），輪王福一時滅盡。」
痴狂病之一
<bf>《地持論》</bf>云：「云何狂，謂由先世業所引，或由諸界錯亂。諸界錯亂者，地水風火名諸界，不平等起名為錯亂。或
為鬼魅所著而發。人死曰鬼，魅者怪物也。魑魅者，山澤之神也，謂人之精神依附形體而存在者也。魄，形也。又，財物喪失、眷屬離別
發狂。心法，意志、精神、魂魄。色法，心肝脾肺腎膽，是法所依。」
立德立言
<bf>《法華文句記》</bf>云：「衣珠秘藏，是己之物。」蹟音責，深也。抬音台，舉也。
<bf>《法華文句》</bf>三、一四云：「迦葉將隱密，上天禮佛髮塔，為諸天說法，云為善生天、為惡人淵，五欲無常如花上露
，見陽則晞於是別去。」
<bf>《法華文句》</bf>四、七云：「富樓那彌多羅尼子，此云滿願慈子。欲還本國利益，佛言：彼國弊惡，汝云何？答：我當
修忍。若毀辱我，我當自幸不得拳毆。拳毆時，自幸不得木杖。木杖時，自幸不得刀刃。刀刃時，自幸離五陰毒品。是為行忍滿，故名滿
。」
<bf>《法華文句記》</bf>四、一五云：「寶雲經第七，佛記十六羅漢，令持佛法，至後佛出方得入滅。」又云：「障涅槃者，
謂生死障，使不入涅槃故。」又四、一八云：「凡言學者，為進斷故，如七反、一來、不還。」
<bf>《法華文句》</bf>四、三二云：「戒數，對羅云持戒第一。念數，對波離持律第一。念力堅強憶持不忘也。」
<bf>《法華文句》</bf>四、三五云：「釋論云：菩薩為出家在家四眾攝，何故別列？答：有菩薩墮四眾中，有四眾不墮菩薩中
。為其不發心作佛，故今別列，同發心求作佛者，名菩薩眾。
（184）<bf>《法華文句》</bf>五、二云：「無間趣入，名為精進。常期無廢，名不休息。」
<pb n="144"/>
<bf>《法華文句》</bf>五、一三云：「單修禪為梵民，加四無量心為梵王，此諸天現人身（入法會，瞿伽離問梵）。」
<bf>《法華文句》</bf>五、四二云：「圍繞者，行旋威儀也。表四門機動、俱見圓理。以圓對偏，列有四義，即教門解也。又
，佛身周市、相好莊嚴，四旋瞻仰、增念佛定，即觀心解也。若觀佛色身、得見法身，即本跡解。」六、三三云：「祇導師兩字是也，良
以說法入定能導於人。」
<bf>《法華文句》</bf>六、五六云：「又瓔珞十度、各各具三、義通諸意。」
<bf>《法華文句》</bf>七、一三云：「十號功德，如育王經香口比丘。前文云十號是應身佛十號也。涉法云：日破闇、月作明
，日成熟、月清涼。日開眾華合青華，月合眾華開青華，燈於密室破能闇，如彼智能破惑。」
<bf>《法華文句》</bf>七、三九云：「自然成佛道者，方便道則加心修習，發真道即是自然任運與理合也。例如祈果運任七生
，若值佛加修，或一生二生得至無學。」
<bf>《法華文句》</bf>七、四四云：「如薪盡火滅者，小乘，佛以果報身為薪、（185）智慧為火，慧依報身、身滅智亡。
大乘，佛以機為薪、逗應為火，眾生機盡、應形亦滅。」
<bf>《法華文句》</bf>七、五三云：「眾生身中有昔種緣，名為衣珠。」
<bf>《法華文句》</bf>八、十五云：「言巢窟者，鳥居木曰巢，獸居穴曰窟。」
修行八法得三摩地
<bf>《觀察諸法行經》</bf>云：「喜王，又別八法具足，菩薩得此三摩地。何者為八，彼謂戒聚普淨故，諸愛著遠離故，常出
家心故，樂住寂靜處故，不用諸利養故，不惜身心故，廣大信解故，於愛不愛等心故。喜王，此八法具足，菩薩得此三摩地。於中又說此
言
善淨於戒聚　善淨中住止　已離諸愛著　勝教中出家
善逝教比丘　應捨於利養　而求住此聚　此定最難見。」
<bf>《大正藏》</bf>一五‧七四一上
修奉之益總分（186）
疏注中，集十句義下，明結戒益義。就此十句分三，初有三利，明此戒法生眾功德。次有六利，明生別人滅惡成善。次有一利，興建正法
行。
隨釋眾僧利益
疏言：「攝取於僧者，由制廣教，能治別人七支等過，故名為攝；自行既立，同和號僧也。令僧歡喜者，半月一說，行淨無違故歡喜也。
令得安樂者，依教修成，必感大果，用以適神故也。」
別人生善利
<bf>《行宗》</bf>云：「疏就別利中，初有二利生善，後四滅惡。未信令信者，由制此戒，威儀動人。<bf>《善見》</bf>
云：『諸未信者，作如是言，沙門釋子勤心精進，難作能作等。』已信令增者，謂先學戒見後來者生大信心，云何是人盡形求法、
一食修道等。」
慚愧清淨得安樂（187）
<bf>《行宗》</bf>云：「疏就滅惡中，言難調者，<bf>《善見》</bf>云：『破戒作惡、心性剛強、內無羞恥，故曰
難調；佛為制戒、訶責治罰，不得動轉，改過悔伏，故曰調順。』慚愧者，清淨行者，制戒治惡、不入眾數，布薩自恣、清淨具足，故曰
安樂。斷現漏者，由不覆情、隨塵起染，若打若死、斯現有漏，制戒防止、無上諸過，故曰斷也。斷未漏者，若不陳悔、生業無窮，由依
廣教、洗衣悔過，盡形行學、障於來惡，故曰也。」
說明次第
<bf>《行宗》</bf>云：「疏就此三相前後為言，初教、次行、後明果也。人多讀教少有依行，以無信故。如<bf>《智論》
</bf>云：『信為道源功德母也。』若無信者，雖入佛法、都無所益，以不依行、無所得故。若依教修必剋聖果，即是制戒功德道樂
，誠不虛設也。」
知人勝如之法（188）
<bf>《中阿含經》</bf>云：「云何比丘知人勝如？謂比丘知有二種人，有信有不信；若信者勝，不信者不如也。謂信人，復有
二種，有數往見比丘，有不數往見比丘；若數往見比丘者勝，不數往見比丘人者為不如也。謂數往見比丘人復有二種，有禮敬比丘者，有
不禮敬比丘；若禮敬比丘者勝，不禮敬比丘者為不如也。謂禮敬比丘者復有二種，有問經不問經；若問者勝，不問經者為不如也。」
<bf>《大正藏》</bf>一‧四二一下
正命為成道之緣
亦名淨命，謂如法得財護身養命。
<bf>《戒疏》</bf>云：「三、明廣緣必託三性。」（謂佛託善、惡、無記三性制戒）<bf>《戒疏》</bf>續云：「言
託善緣以興教者，如坐禪讀誦、講導開悟，必次正命居懷、制伏煩惱，此名善法。方希名利、邪命自居，相雖是善、反成貪毒，壞心障道
勿過於此，是故大聖興教防之。言不善緣以興教者，如十惡等，體是（189）不善、能廣三塗、增惱障道，故聖因過、制教防之。言無
記緣以興教者，如草木等，體雖無記、數作不已，外彰譏醜、內增心亂，故制防約、作者犯墮。」講經律論、授戒、作各式法會，希心所
得之財，名不淨財。以此不淨財，作衣食住需，當獲果不淨。
常修四行疾成佛道
<pb n="145"/>
<bf>《佛說決定總持經》</bf>云：「佛告無怯行菩薩，復有四事疾得佛道，何謂為四？一曰樂愛明經、好於大乘。二曰遠離愛
欲、不習放逸。三曰常修濟貧匱、供以所乏。四曰能興法財、七業施人。是為四。佛時頌曰：「愛樂法師、志慕大乘，遠離愛欲、修清淨
行。愍傷厄貧、濟諸危難，常以七財、施不懈道。」
<bf>《佛教大正藏》</bf>十二‧四四一
福田衣解脫服
論云：「比丘不吐毒態，欲心馳騁、未能自調，不應法服。能吐毒態、戒意安靜、降心已調，此應法衣。以真為偽、以偽為真，是為邪計
、不得真（190）利。如真為真、見偽知偽，是為正計、必得真利。蓋屋不密、天雨則漏，意不惟行、婬泆為穿。蓋屋善密、雨則不漏
，攝意惟行、婬泆不生。」
佛制三學次第
<bf>《寒笳集》</bf>云：「佛先制戒、啟創發蒙，軌則律儀、淨如冰雪。止持作犯、束歛初心、微細條章、革諸猥弊。毗尼法
席曾未叨陪，了義此乘豈能甄別。可惜一生空過，後悔難追！」（猥音偉，陋雜也。叨受也，陪隨也，謂受隨戒。）
善面王求法緣
<bf>《撰集百緣經》</bf>云：「帝釋化身為羅剎，時王太子孫陀利者，白父王言：『夫法音者，甚難得聞，我今以身施與羅剎
，願使父王得妙法。』王聞太子發廣大願、不惜身命，即自思惟：我於曠劫為恩愛所纏，流轉生死無有窮已云云。先為我說，然後捨身用
供汝食。」爾時羅剎而說偈言：『因愛則生憂，因愛便有畏，能離恩愛者，永斷無怖畏。』<bf>《大正藏》</bf>四‧二一九上

邪見四種（191）
<bf>《合⿴口註》</bf>云：「邪見有四：上品，撥無因果，如闡提等。中品，謂三寶不及外道。若心中計，成失戒。若心知三
寶勝，口說不如外道，既未翻歸、不失戒體，語語結重。下品，棄大取小，計成失菩薩戒，若計未成，犯輕，屬下文心背大乘戒攝。背大
向小戒為不背因果三寶，但言外道神鬼亦有威力。雜者，一、執大謗小。如<bf>《戒本經》</bf>云：「若菩薩如是見、如是說
言，菩薩不應聽聲聞經法，不應受、不應學。菩薩何用聲聞為，是染犯汙起也。二、偏傍一部，於方等中，偏言某部非佛說。」
切勿起貪心
<bf>《大沙論》</bf>云：「學有煩惱未入勝義福田數中，如伽他說：
貪欲壞眾生　如田有穢草　施無貪欲者　獲勝果無疑
<bf>《大正藏》</bf>二七‧一四二上
謂昔有王名曰多求，為王宣說義品伽陀：
（192）趣求諸欲人　常起於希望　所欲若成遂　心便大歡喜
趣求諸欲人　常起於希望　所欲若不遂　惱壞如箭中」
<h2>甲六、教相章（193）</h2>
<h3>乙一、實相之異名</h3>
一大事因緣
<bf>《大明三藏法數》</bf>云：「一大事因緣，出法華經。一即一實相也；其性廣博故名為大；如來出世度生之儀式，故名為
事；眾生具此實相而能成機感佛，故名為因；如來證此實相而能起應度生，故名為緣。一切如來出現於世，皆為開示一切眾生本有實相，
令其感得悟入佛之知見，捨此則非如來出世本懷。經云：『如來惟以一大事因緣故出現於世』是也。」<bf>《佛教大正藏》</bf>
七八‧四一
實相之異名
<bf>《法華玄籤》</bf>云：「初引經立體名，其相云何？今當略說。<bf>《無量義經》</bf>（194）云：無量義
者，從一法生；其一法者，即無相也，如是無相，無相不相，不相無相，名為實相。」<bf>《卍續藏經》</bf>四四‧四一七上

實相之相，無相不相，不相無相，名為「實相」；此從不可破壞真實得名。又此實相，諸佛得法，故稱「妙有」。妙有雖不可見，諸佛能
見，故稱「真善妙色」。實相非二邊之相，故名「畢竟空」。空理湛然，非一非異，故名「如如」。實相寂滅，故名「涅槃」。了了不改
，故名「虛空佛性」。多有含受，故名「如來藏」。寂照靈知，故名「中實理心」。不依於有，亦不附無，故名「中道」。最上無過，故
名「第一義諦」。
實相又名真如。真者，真實之義；如者，如常不變之義。諸法之體性離虛妄而真實，故云真；常住而不變不改，故云如。一切諸法，常如
其性，故云「真如」。
略示互立之相
妙有不可壞，故名實相。諸佛能見，故名真善妙色。不雜餘物，故名畢竟空。無二無別，故名如如。覺了不變，故名佛性。含備諸法，故
名如來藏。（195）寂滅靈知，故名中實理心。遮離諸邊，故名中道。無上無過，名第一義諦。
且以妙有當體為式，他皆仿之。（見玄籤三一、二一）
或於一名下說無量名，如<bf>《大涅槃》</bf>，亦名無生、無出、無作、歸依、窟宅、解脫、明燈、彼岸、無畏等。或有無量
義說無量名，如佛如來，義異名異。或有一義說無量名，如五陰亦名顛倒、苦諦、四念處、四識住、眾生、第一義、身戒、
心慧解、十二因緣、三乘、六道、三世等也。（見二九、五）
<pb n="146"/>
實相十二名
一出異名（一名下說無量名）者，實相之體，祗是一法，佛說種種名：亦名妙有、真善妙色、實際、畢竟空、如如、涅槃、虛空佛性、如
來藏、中實理心、非有非無、中道第一義諦、微妙寂滅等。
初二是有門，次畢竟下三是空門，次虛空下三是空有門，次非有非無下三是非空非有門。（見三一、一四）
破計初總破（196）
無量略名（無量義說無量名）者，悉是實相之別號；實相亦是諸名之異號耳；惑者迷滯，執名異解。經云：無智疑悔，制為永失。
權實二教二智
權實二教，如來以權智，初開二乘之教為權教；後示一乘之理為實教。
權實二智，智法既有權實二法，達於權法之差別，為如來之權智；達於其實相之一理，為如來之實智。
生死涅槃無二相
<bf>《中論》</bf>云：「涅槃與世間，無有少分別；世間與涅槃，亦無少分別。五陰相續往來因緣故，說名世間。五陰性畢竟
空無受寂滅，此義先已說，以一切法不生不滅故，世間與涅槃無有分別，涅槃與世間亦無分別。」
<bf>《大正藏》</bf>三十．三六上
實相生無量法（197）
彼經釋無量義者，從一法生。其一法者，所謂無相，無相不相，名為實相；從此實相，生無量法。釋文：無相者，無生死相也。不相者，
不涅槃相也。涅槃亦無，故言不相。無相指中道為實相也。
具德之實相為體
若空、假、中異者名顛倒，不異者名不顛倒，不顛倒故無煩惱，無煩惱故名為淨；無煩惱則無業，無業故名為我；無業故無報，無報故名
樂；無報則無生死，無生死則名常。常樂我淨，名一實諦。（見玄籤三一、二）
修五悔法行開悟
若欲見諦，慚愧有羞，苦到懺悔，機感諸佛，禪慧開發，觀心明淨，信解虛融。觀心明淨、入五品，信解虛融、是六根。（見三一、十一
）
佛性五種名（198）
<bf>《觀音玄義》</bf>云：「大經云：佛性者，有五種名：亦名般若，亦名師子吼，亦名首楞嚴，亦名金剛佛性等；即是定慧
具足之名也。非禪不慧，非慧不禪；禪慧不二，不二而二；分門別說作定慧二解。故釋論解般若明十八空，解禪明百八三昧；此是二說，
二即不二」<bf>《大正藏》</bf>三四‧八八二上
權實互護
言佛所護念者：為實施權而護於實；開權顯實而護於權；發權立實而護於理。
佛秘密藏
佛秘密藏著，唯佛與佛乃能究竟；非特不授為秘，具一切法為藏。
一切佛藏者，一切諸佛，無不入於三德秘藏。平等有故，故云一切，一切佛密字者，權實相即，人無知者，故名為密。（見玄籤二八、十
三）
佛道場（199）
言佛道場者，實相即是迹佛本佛得道之場。
佛轉法輪
言佛轉法輪者，三世諸佛所轉法輪，不出權實本跡二門。（見玄藏二八、十三）
<h3>乙二、戒定慧三學</h3>
三學齊修
<pb n="147"/>
<bf>《三藏法數》</bf>云：「如來立教其法有三：一曰戒律，二曰禪定，三曰智慧。然非戒無以生定，非定無以生慧。三法相
資，一不可缺。而皆稱為學者，學猶飾也，器不飾則無以成美觀，人不學制無以成聖德，故依此而修者必證聖果也。」
（200）一、戒學：戒者禁戒也。謂能防止身口意所作之惡業，故名戒學。二定學，定者禪定也。謂能攝散澄神，見性悟道，故名定學
。三慧學，慧者智慧也。謂能斷除煩惱，顯發本性，故名慧學。<bf>《佛教大正藏》</bf>七八‧一一○
<bf>《增一》</bf>云：「爾時世尊告諸比丘，我聲聞中第一弟子能持禁戒，所謂羅雲比丘是。爾時世尊便說此偈：
具足禁戒法　諸根亦成就　漸漸當逮得　一切結使盡」
<bf>《大正藏》</bf>二‧五八一中
三學功德
<bf>《解脫道論》</bf>云：「問：學者何義？答：學可學、學增上學、學無學，名學。如是學此三學，謂伏解脫道。以三種學
成就清淨，所謂戒清淨、心清淨、見清淨。於是戒是戒清淨，定是心清淨，慧是見清淨。戒者洗犯戒垢；定洗纏垢，是謂心清淨；慧除無
知垢，此謂見清淨；復次戒除惡業垢，定除纏垢，慧除使垢。如是以三清淨，是伏解脫道。」<bf>《大正藏》</bf>三二‧四○
○中
（201）<bf>《涅槃經》</bf>云：「佛說偈言：
比丘若修習　戒定及智慧　當知是不退　親近大涅槃
<bf>《大正藏》</bf>十二‧七八三上
復有六法能攝佛道，所謂布施、持戒、忍辱、精進、禪定、智波羅蜜。如說：
如所說六度　降伏諸煩惱　常增長善根　不久當成佛
復有六過與六波羅蜜相違，應疾遠離；一慳貪、二破戒、三瞋恚、四懈怠、五戲論、六愚痴。如說：
慳貪垢污心　破戒而懈怠　無知如牛羊　好瞋如毒蛇
心亂如獮猴　不遠離諸蓋　生天為甚難　何況得佛道
三藏所詮戒定慧學
<bf>《法華文句》</bf>云：「僧肇序云：「玄旨非言不傳，釋迦以之致教約。身口意防之以禁律；明善惡則導之以契經；演幽
微，辨之以法相。此明戒定慧，三藏也。」
<bf>《大正藏》</bf>三四‧一○下
進修三無漏學（202）
<bf>《出曜經》</bf>云：「戒定慧解　是常善惟　都已離垢　無禍除有
戒定慧解者，彼修行人，戒品、定品、慧品，三業具足以自瓔珞，摧結使聚何往不壞。乃至三業具足壞結使寇，亦無疑難。戒為立志，定
檢亂心，慧斷結使；是故說曰：戒定慧解也。思惟三品，晝夜履行，初不遠離故。所弘究竟知生死苦，於中拔濟極淨無瑕垢故。已離苦惱
鼎沸之患，盡諸三有故。
智者學牢固　於諸禁戒律　直趣泥洹路　速得至滅度」
<bf>《大正藏》</bf>四‧六五六下
修三無學證四果
<bf>《四分》</bf>云：「爾時佛問諸比丘：汝云何學？云何為學：諸比丘白佛言：大德，是法之根本，為法之主。如世尊向所
說，我等受持故言學。復有三學：增戒學、增心學、增慧學，學此三學得須陀洹、斯陀含、阿羅漢果，是故當勤精進，學此三學。」<bf>
《大正藏》</bf>二二‧九九六下
（203）<bf>《多論》</bf>云：「問曰：學多，何以正齊三學？答曰：三學攝一切學。如是五篇戒，防身口惡，淨修身口，
無法不盡。學心增者，息於心垢無法不周。學慧增者，明見法相根本除惡。學戒增者，學律藏。學心增者，學契經。學慧增者，學阿毗曇
。又云學戒增者，學五篇戒。學心增者，得初禪五支、二禪四支、乃至四禪，名學心增。學慧增者，明見四諦。復次滅惡律儀戒，及一切
威儀五篇戒清淨，名學戒增。以戒清淨故，得心清淨，名學心增。更思尋深理增長善法。復次經中修戒修心修慧故，知三學攝一切學。」

（摘錄）<bf>《大正藏》</bf>二三‧五一四上
戒定慧三學
<bf>《佛教宗派詳⿴口註》</bf>云：「夫戒定慧三學：戒者，防身口之惡；定者，靜心之散亂；慧者，去惑證理也。」
<bf>《五燈會元》</bf>曰：「法要有三，曰戒定慧。唐宣宗問弘辨禪師曰：云何名戒？對曰：防非禁惡謂之戒。帝曰：云何為
定？對曰：六根涉境，心不隨緣名定。帝曰：云何為慧？對曰：心境俱空，照覽無惑名慧。」
<pb n="148"/>
<bf>《卍續藏經》</bf>一三八‧一～四一六
（204）<bf>《名義集》</bf>曰：「防非止惡曰戒，息慮靜緣曰定，破惑證真曰慧。學此三法而到涅槃，故曰三學。若人防
止三業之邪非，則心水自澄明，是由戒而生定者；心水澄明，則自照萬象，是由定而生慧者。此三者次第相生，入道之關鍵也。」
（摘錄）<bf>《大正藏》</bf>五四‧一一一四上
<bf>《玄義》</bf>曰：「增三數明行者，謂戒定慧，此三是出世梯階，佛法軌儀。」
<bf>《八宗綱要》</bf>上曰：「三學戒者，即護三聚淨戒，藏識種子，以為其體。定慧則識妙行，止觀並運，以為其相；戒即
定慧，無一法而非定慧；定慧即戒，無一法而非戒。此名圓融三學行相。」
<bf>《大戒義疏》</bf>云：「初戒體者，不起而已，起即性無作假色。」
<bf>《瓔珞經》</bf>云：「一切聖凡戒，皆以心為體。心無盡故，戒亦無盡。」　　　　
無作假色者，無表之異名。由受戒所生，舊譯為無作色也。雖屬色法，如香味而無形質，對實色名為假色，即是無作戒體之別名。善種子
，無作假色，名異體同。心為戒體者：受戒時心為能受；受已，心為所依。舊名作無作。
（205）<bf>《止觀弘決》</bf>：「教無教，新名表無表。作謂為作，教謂教示，表謂表彰。名異意同。」<bf>《大正
藏》</bf>四六．二五四中
智者大師依教承用。若有道俗，犯已能悔，更欲進求清淨戒者，具如方等占察等經。上卷云，未來世中在家出家，欲求淨戒，犯增上罪不
得受者，當修懺法。
不修三學毀滅佛法
<bf>《當來變經》</bf>云：「爾時世尊，告諸比丘。將來之世當有比丘，因有一法不從法化，令法毀滅不得長益。何謂為一？
不護禁戒，不能守心，不修智慧，放逸其意。唯求善名，不順道教，不肯勤慕度世之業，是為一事，令法毀滅。復有二事，令法毀滅。何
謂為二？一、不護禁戒，不攝其心，不修智慧，畜妻養子，放心恣意，賈作治主，以共相活。二、伴黨相著，憎奉法者，欲令陷墮，故為
言義，謂之諂諛。內犯惡行，外佯清白，是為二事，令法毀滅。復有三事令法毀滅。何謂為三？一、既不護禁戒，不能攝心，不修智慧。
二、自讀文字，不識句逗，以上著下，以下著上，頭尾顛倒，不能解了義之所歸，自以為是。三、明者呵之，不順其教，反懷瞋恨，謂相
嫉妒，識義者少，多不別理，咸云為是。是為三事，令法毀滅。佛告諸比丘，復有四事，令法毀滅。何謂為四？一、將來比丘，已捨家業
，在空閒處，不修道業。二、喜遊人間憒鬧之中，行來談言，求好袈裟，五色之服。三、自以高德，無能及者，以雜碎智，比日月之明。
四、不攝三事，不護根門，行婦女間，宣文飾辭，使清變濁，身行荒亂，正法廢遲，是為四事令法毀滅。」<bf>《大正藏》</bf>
十二‧一一一八上
<bf>《涅槃記法經》</bf>云：「於我正法毗奈耶中，當有如是諸惡比丘、比丘尼等，不善修習身戒、心慧，更相忿爭，謀毀誹
謗。耽著妙好種種衣缽，房舍敷具。由與諸惡徒黨集會，雖經多年守護淨戒，於須臾頃悉皆毀犯。雖經多年集諸善本，由多憂慧悉皆退失
。以是因緣，天龍等眾，悲傷懊惱，捨不守護國王、大臣、長者、居士，於三寶所不生淨信，誹謗輕毀。由是因緣，令正法滅。從是已後
，諸比丘等，造業轉深，國王、大臣、長者、居士益不恭敬。」
<bf>《大正藏》</bf>十二‧一一一三下
少欲淨戒佛教復興（207）
以三寶餘勢，猶未全滅，故於彼時，復有比丘、比丘尼等，少欲知足，護持禁戒；修行靜慮；愛樂多聞；受持如來三藏教法，廣為四眾分
別演說，利益安樂無量有情。復有國王、大臣、長者、居士等，愛惜正法，於三寶所，供養恭敬，尊重讚歎，護持建立無所顧戀。當知皆
是不可思議諸菩薩等，以本願力生於此時，護持如來無上正法，與諸有情作大饒益。
<h3>乙三、四聖諦廣釋</h3>
初、總標四諦
不思議境，即是一實四諦。
明苦即是滅
謂生死苦諦不可思議，即空即假即中。即空故方便淨，即假故圓淨，即（208）中故性淨。三淨一心中得，名大涅槃。
謂生死即是三諦，三諦即是三涅槃。
初引經
淨名曰：「一切眾生即大涅槃。」
次釋經意
故名不思議四諦也，不可復滅。此即生死之苦諦，是無作之滅。
言不可思議四諦者，此諦者，此語四諦融即之相耳。不可復滅，釋上句耳。亦是集道也。
明集即是道
煩惱集諦不可思議，即空即假即中。即空故名一切智，即假故名道種智，即中故名一切種智。三智一心中得，名大般若。
謂煩惱之集，即是三諦；三諦即是三智。
<pb n="149"/>
先引經證（209）
淨名曰：「一切眾生，即菩提相，不可復得。」
次釋經意
此即煩惱之集，而是無作道諦，亦是滅苦，故名不思議一實四諦也。
四真諦觀行
<bf>《十地經論》</bf>云：「智慧觀者，實相觀故。惡道者是苦，不善業道是集，離彼是滅，彼對治是道。又善道者是苦，善
業道是集，離彼使是滅，彼對治是道。」
<bf>《大正藏》</bf>二六‧一四八中
生滅四諦初約教
次第者，從粗至細。苦相粗故先說。滅雖非真，因滅會真；滅相粗，亦先說。
先滅四諦次約行（210）
舉世苦果，令厭世集；滅能會出世果，令其欣道；作如此次第也。（見玄籤七、一八）
準此二義俱先粗後細。婆沙廣說世法粗，出世法細。故前明世門。就世出世法，各論因果。果前因後者，果粗因細故也。

<img n="V\V056.png"/>

<bf>《業疏》</bf>云：「何以出色身血，得逆罪耶？答：以色身是法身器故，法身所依故。如破法輪，正望真諦無證入故，如
殺阿羅漢，亦望證理，福田極故。是則化相，皆理寶以論罪福。」<bf>《卍續藏經》</bf>六四‧三六○上
佛，梵語佛陀，華言覺。具三義。
（211）
<img n="V\V057.png"/>


生滅四諦法
所言生滅者，迷真重故，從事受名。
釋相文有二
大經云：「陰入重擔，逼迫繫縛，是苦諦。見愛煩惱，能招來果，是集諦。戒、定、慧、無常、苦、空，能除苦本，是道諦。二十五有子
果縛斷，是滅諦。」
<bf>《遺教》</bf>云：「集真是因，更無異因。苦若滅者，即是因滅，因滅故果滅。滅苦之道，實是真道，更無餘道。」<bf>
《大正藏》</bf>十二‧一一一二上
無作四諦初得名（212）
<bf>《玄籤》</bf>七、二二云：「無作者，迷中輕故，從理得名。」
初文者，從界外理以立名，為對前三，立當義名故云界外理，理實全指界內生死煩惱是也。以迷理故，菩提是煩惱，名集諦；涅槃是生死
，名苦諦。以能解故，煩惱即菩提，名道諦；生死即涅槃；生死即涅槃，名滅諦。
次釋相中分二：先釋者，以迷理故，菩提是煩惱；即理性真智菩提；何者是也，界內見思是也。生死涅槃，例此可解。次即事下，略解。

<pb n="150"/>
即事而中，無思無念，無誰無作，故名無作。
煩惱生死是事，菩提涅槃是中。無始時來任運而然，非久思非暫念。無有主宰，故名無誰；性自本然，故無作造。是故此四，俱名無作。

正見四諦慧
宗論云：「境苦生厭，此苦諦慧也。厭苦則不敢造業，此集諦慧也。因不生則果不生，此滅諦慧也。殷勤知悔，此道諦慧也。須陀洹所見
，見此而（213）已；阿羅漢證，證此而已。」
導師云：「道俗時眾等，各發菩提心；生死甚難厭，佛法復難欣。」
<bf>《古迹記》</bf>云：「世間醜謂盜也。如應障道（不名比丘故），廣招苦故。寧應捨身（寧，願也。），以避斯咎。何以
少財，自辱二世（惡名，生報。），故損依報，次正報制。」<bf>《大正藏》</bf>四十‧七○四上
四真諦法
四真諦亦名四聖諦，苦集滅道之四諦也。其理純正，故曰真諦；為聖者所見，故云聖締。
<bf>《涅槃》</bf>云：「我昔與汝等，不見四真諦，是故久流轉，生死大苦海。若能見四諦，則得斷生死，生死既盡已，則不
受諸有。」<bf>《大正藏》</bf>十二‧四五一下
聖諦義理
<bf>《玄籤》</bf>七、一八云：「聖諦者：聖者，對破邪法，故言正聖也。諦者，（214）有三解，謂自性不虛，故稱為諦
；又見此四，得不顛倒覺，故稱為諦；又能以此法顯示於他，故名為諦。」
<bf>《大經》</bf>云：「凡夫有苦無諦。聲聞、緣覺有苦有苦諦。當知凡夫不見聖理，不得智，不能脫，但苦無諦。聲聞具三
義，故稱為諦。」
<h3>乙四、十二因緣法</h3>
十二因緣法名義
<bf>《十地經論》</bf>云：「是中無明緣行者，無明因緣令行不斷助成行故。行緣識者，行因緣令識不斷助成識故。識緣名色
者，識因緣令名色不斷助成名色故。名色緣六入者，名色因緣令六入不斷助成六入故。六入緣觸者，六入因緣令觸不斷助成觸故。觸緣受
者，觸因緣令受不斷助成受故。受緣愛者，受因緣令愛不斷助成愛故。愛緣取者，愛因緣令取不斷助成取故。取緣有者，取因緣令有不斷
助成有故。有緣生者，有因緣令生不斷助成生故。生緣老死者，生因緣令老死不斷助老死故。」<bf>《大正藏》</bf>二六‧一
六九中
（215）五蘊（蘊者，積集之義，謂色心之法，大小前後等積集而成自體。）：
一、色蘊─總該五根、五塵等有形之物質。
二、受蘊─對境而承受事物之心之作用也。
三、想蘊─對境而想像事物之心之作用也。
四、行蘊─其他對境關於貪瞋等善惡一切之心之作用也。
　　　　　色法十一、心法八、五十一個心所法、二十四個不相應、六個無為成百法。心所法五十一中，除受想二心所外，餘四十九心所
，通為行蘊收，故云其他。
五、識蘊─對境而了別識，知事物之心之作用也。
<img n="V\V058.png"/>

五陰法門：一、色陰，二、受陰、三、想陰、四、行陰，五、識陰。次（216）名色而辨五陰者，以惑者迷名偏重故。大聖教門開名為
四心，對色合為五也。此五通稱為陰者，一往而釋，陰以蔭覆為義：能覆出世真明之慧，而增長生死，集散不絕，故通名為陰。
一、色陰─有形質礙之法名為色。色有十四種，所謂五根、五塵、四大，此之十
四，並是色法也。
　　　　　當知心、法俱是假名，實無二體，無二而二，不變隨緣；二而不二，隨緣不變。故此二語，雖一往約迷，實顯心外無法，法外
無心之者。
二、受陰─領納所緣名為受。受有六種，謂六觸因緣生六愛。但境既有違、順、非違、非順之別，故六受亦各有苦受、樂受、不苦、不樂
之異也。
三、想陰─能取所領之緣像名為想。想有六種，謂取所領六塵之像，為六想也。
<pb n="151"/>
四、行陰─造作之心，能取於果名為行，行有六行。<bf>《大品經》</bf>云：「說為六思，思即是行。謂於六想之後，各起不
善業、善業、不動業也。」（217）
五、識陰─了別所緣之境名為識。證有六種茗諸論師多云，識在二心之前。諸大乘經中，明識最居後。（前心造惡，如雲覆日；後心起善
，如炬破闇。）
約一世十二因緣
次明一念十二因緣，但約一世中。隨一念心起，即是十二因緣。今略出經文，明一念十二因緣相。
一、無明─因眼見色，而生愛心，即是無明。
二、行─為愛造業，即名為行。
三、識─至心專念，故名為識。
四、名色─識共色行，是名名色。
五、六入─六處生貪，是名六入。
六、觸─因入求愛，名之為觸。
七、受─貪著心者，名之為受。
八、愛─經中脫落，不釋愛相。今私作義釋，云纏綿不捨，名之為愛。
（218）九、取─求是等法，名之為取。
十、有─如是法生，是名為有。
十一、生─次第不斷，是名為生。
十二、老死─次第斷故，名之為死。生死因緣，眾苦所逼，名之為惱。乃至意法因緣生貪，亦復如是。
是十二因緣，隨一令心起，悉皆具足。並出大集經文。未有一句私語，讀者善尋，此與常人所說三世因緣迥異。若有欲學因緣佛道者隨用
一修，證緣覺智。
約二世十二因緣
次明從果報，約二世觀十二因緣相。是十二因緣，從歌羅邏而辨無明，故云果報也。約二世明者，前十因緣屬現在，後二因緣屬未來，二
世合為十二也。
一、無明─<bf>《大集經》</bf>言：「云何名為觀於無明？先觀中陰於父母所生貪愛心，愛因緣故四大和合，精血二渧合成一
渧，大如豆子，名歌羅邏。（219）是歌羅邏有三事：一命、二識、三煖，過去世中業緣果，無有作者及以受者。初息出入，是名無明
。歌羅邏時，每息入出者，有二種道，所謂隨母氣息上下，七日一變。息入出者，名為壽命，是名風道；不臭不爛，是名為煖；是中心意
，名之為識。善男子若有欲得辟支佛果，當觀如是十二因緣。」
二、行─復觀三受因緣，五陰、十二入、十八界。云何為觀？隨心於念，觀息出入。觀於內身皮膚肌肉，筋骨髓腦，如空中雲，是身中風
，亦復如是。有風能上，有風能下，有風能滿，有風能焦，有風能增長。是故息之出入，名為身行；以出入息從覺觀生，故名意行；和令
出聲，是名口行。
三、識─以如是三行因緣，故有識生，故名為識。
四、名色─以識因緣故，則有四陰，及以色陰，故名為色。
五、六入─五陰因緣，識行六處，故名六入。
六、觸─眼色相對，故名為觸。乃至意法，亦如是。
（220）七、受─觸因緣故，念色乃至法，是名為受。
八、愛─貪著於色，乃至於法，是名為愛。
九、取─愛因緣故，四方求覓，是名為取。
十、有─取因緣故，受於後身，故名為有。
十一、生─有因緣故，有後世生，是名為生。
<pb n="152"/>
十二、老死─生因緣故，則有老死種種諸苦。
是名五陰、十二入、十八界、十二因緣之大樹也。
<bf>《大正藏》</bf>一三‧一六四中
<bf>《經論》</bf>云：「一切諸法中，因緣空無我，息心達本源，故號為沙門。」
約三世十二因緣
十二因緣者：此十二法，輾轉能感果，故名為因；互相由籍而有，謂之緣也。因緣相續，則生死還無際（流轉門）。若知無明不起，取、
有、及三界二十五有生死皆息（還滅門）。是為出世要術也。教門十二因緣，有三種不同：一者、約三世明十二因緣。二者、約果報二世
辨十二因緣。三者、約一念一世辨十二因緣。今明三世十二因緣者：初二過去世攝，後二未來世攝，中八（221）現在世攝。是中略說
三事：煩惱、業、苦，是三事更互為因緣。煩惱，是業因緣；業，是苦因緣；苦，是苦因緣。苦，是煩惱因緣；煩惱，是業因緣；業是苦
因緣；苦，是苦因緣。是為輾轉更互為因緣，故名三世十二因緣也。
一、無明─過去世一切煩惱，通是無明。以過去未有智慧光明故，則一切煩惱得起故，是以過去煩惱悉是無明也。
二、行─從無明生業，業即是行。以善不善業，能作世界果報，故名為行也。
三、識─從行生垢心，初身因如犢子，識母自相識，故名為識。是即父母交會初，欲託胎時之名。（<bf>《法華經》</bf>云：
「無明至老死，皆從因緣有，既從因緣有，亦從因緣滅。」）
四、名色─從識生非色四陰，及所任色陰，是名名色，即是歌羅邏時之名也。（此云凝滑）
五、六入─從名色中生眼等六根，是名六入。從五泡初開以來（此五是行苦），即是六入名也。
六、觸─由入對塵，情塵識合，是名為觸。以六根觸六塵故，即有識生，故名情塵識合也。
（222）七、受─從觸生受，故名為受。即是因六根觸六塵，即領受六塵，為六受也。（此二是苦苦）
八、愛─從受中心著，名之為愛。謂於所領六塵中，心生渴愛也。（貪染之心名為愛）
九、取─從渴愛因緣生求，是名為取。謂求取所愛之塵也。
十、有─從取則後世業因成，是名為有。因能有果，故名為有。
十一、生─從有還受後世五眾之身，是名為生。謂四生六道中受生也。
十二、老死─從生五眾身熟壞，是名老死。老死則憂悲哭泣種種愁苦眾惱合集。（此五是壞苦）
若正觀諸法實相清淨，則無明盡，無明盡故行盡，乃至眾苦和合皆盡，若能如是正觀三世十二因緣，發真無漏，成辟支佛果。
<bf>《涅槃經》</bf>云：「出世聖人是不放逸，無有老死，入於第一常樂涅槃。橫計我故，因諸煩惱所造有為，即是無常。」
<bf>《大正藏》</bf>十二‧六五六下
約三際者，謂無明與行屬過去攝，名曰因支。識、名色、六入、觸、受五支屬現在世攝，名曰果支。愛、取三支屬現在攝，名曰未來因支
。生、（223）老死二支屬未來攝，名曰果支。過去二支，現在八支，未來二支，故名十二支。<bf>《分別功德論》</bf>云
：「若當人生，緣父母會，若受男胎，愛彼女人。若受女胎，愛彼男人。」
<bf>《大正藏》</bf>二五‧三四上
貪瞋痴害有情
<bf>《觀心論疏》</bf>云：「貪婪於財色，坐之不得道，一念起瞋，障千法明門。」<bf>《淨名》</bf>云：「從痴
有愛，則我病生。」故經云：「今我病者，皆從前世妄想諸煩惱生，即貪愛無明為本也。由無明故，則有諸行、識、名色、六入、觸、受
、愛、取、有、生、老死，則十二因緣流轉，六道妄縈毒苦。五因為集諦，七果為苦諦。如是從十二因緣出三道，四倒、八苦、六弊、八
萬四千煩惱，皆從三毒而生。三毒十使潤三業，遍造十惡眾多重罪，是則思惑覆障行人，理觀何由得發，故須破也。」<bf>《大正藏
》</bf>四六‧六一三下
十二因緣緣起相
<bf>《大乘舍黎娑擔摩經》</bf>云：「又以眾苦集聚逼切身心，處大黑闇名為無（224）明，造作為行，分別為識，安立相
為名色，六根門為六入，對塵名觸，得苦樂名受，飢渴名愛，追求名取，復生業為有，後蘊生為生，蘊熟為老，彼壞為死，思懼為憂，慘
切為悲，眾苦為苦，勞擾為惱。又復翻真實為虛妄，以邪見為正見，以是無智故名無明。」<bf>《大正藏》</bf>十六‧八二二
下
諸法本無生滅
是故<bf>《維摩經》</bf>云：「諸法無去來，常不住故。諸法不有亦不無，以因緣故諸法生；因者即無明，緣者即是諸行。是
故佛言：因眼見色，因心思覺，生貪愛心，愛者即是無明；為愛造業，名之為行。」
（摘錄）<bf>《大正藏》</bf>十四‧五一九｜五三六
十二因緣是惑業苦
<pb n="153"/>
<bf>《十地經論》</bf>云：「是菩薩觀世間生滅已，作是念：世間所有受身生處差別，皆以貪著我故，若離著我則無世間生處
。菩薩復作是念：此諸凡夫愚痴所盲，貪著於我，無智闇障常求有無，恆隨邪念妄行邪道，集起妄行、罪（225）行、福行、不動行，
以是行故起心種子，有漏有取想故，起未來生老死身，復生後有業為地，無明覆蔽，愛水為潤，我心溉灌，種種見網令得增長，生名色芽
，生已增長，名色增長已成諸根，諸根成已迭互相對生觸，觸相對生受，受後所希生愛，以有愛故生取，取增長已生有，有成已生五陰身
，五陰身增長已，於五道中，漸漸衰變名為老，衰老變滅名為死，死後生諸熱惱，因熱惱故生一切憂悲苦惱，是因緣集。無有集者自然而
集，無有滅者自然而滅，是菩薩如是隨順觀因緣集。」
<bf>《大正藏》</bf>二六‧一六八中
四諦法是十二因緣
<bf>《上觀輔行傳弘決》</bf>云：「總說名四諦，別說名十二因緣。苦是識、名色、六入、觸、受、生、老死七支。集是無明
、行、愛、取、有等五支。道是對治因緣方便。滅是無明滅，乃至老死滅。
總說下、以別釋總。故離苦集為十二支。觀因緣智，以為道諦。十二支滅以為滅諦。」（摘錄）<bf>《大正藏》</bf>四六‧一
四一｜四四六
又中論下離論四句以證四教（226）
又<bf>《中論》</bf>偈云：「因緣所生法」，即是生滅。「我說即是空」，是無生滅。「亦名為假名」，是無量。「亦名中道
義。」，是無作。
（摘錄）<bf>《大正藏》</bf>四六‧一四一｜四四六
三道即十二因緣
<bf>《緣生論》</bf>云：「又此等差別相攝，我當次第說之。
於中業報煩惱差別：
初八九煩惱　第二第十業　餘七皆是苦　三攝十二法
三煩惱者：無明、渴愛、取。二業者：行、者。七報者：識、名（227）色、六入、觸、受、生、老死。此十二法三種所攝。
又時差別：
初二是過去　後二未來時　餘八是現在　此謂三時法
無明、行，初二種，過去時中；生、老死，後二種，未來時中；識、名色、六入、觸、受、渴愛、取、有，八種，現在時中。
又此等各各次第相生。
惱起業感報　報還生煩惱　煩惱復生業　亦由業有報
煩惱業報三種，如前所說，由彼煩惱故有業，由業故有報，還由報故有煩惱。問曰：由煩惱盡各各寂滅，其義云何？答曰：
離惱何有業　業壞亦無報　無報則離惱　此三各自滅
若其心無煩惱染，則不集業，若不作業，則不受報，若滅報者，亦不生煩惱，如是此三者各各自滅。」<bf>《大正藏》</bf>三
二‧四八三下
<h3>乙五、名詞匯解</h3>
破真、俗、中三諦
<bf>《梵網合⿴口註》</bf>云：「理教者，凡夫外道執常、執斷、破害真諦。藏教所色觀空，破害俗諦。通教雖達無生，終歸
灰斷，不知常住真心，是殺中諦。」
提婆達多破羯磨轉法輪僧，曰無見道，破真中諦
近遠二果分別（228）
<bf>《資持》</bf>一五、一六云：「問：近遠兩果，何以分之？答：此有多異：一、近約止業，遠望除惑。二、近是凡地，遠
是聖道。三、近是就因，遠即從果。四、近是漸防，遠即頓破。即<bf>《戒疏》</bf>云：戒障有二：一者業非，二者煩惑。戒
淨障業，惑待智亡。望分所除，故云別脫（此明近義）。後智除惑，乃稱究竟解脫。（
此證遠義。）」<bf>《大正藏》</bf>四○‧二六四中
智慧殊解
<bf>《仁王般若疏》</bf>云：「智慧，智與慧經論解殊。」<bf>《成實》</bf>合釋云：「真慧名智、即慧名智。淨
名離說，知一切眾生心念，如應說法，起於智業；不捨不取，入一相門，起於慧業。」釋云：「智是有、慧是空，有智故不住空，有慧故
不住有。」
<pb n="154"/>
諸法本空無相無作（229）
<bf>《玄籤》</bf>七、二八云：「文云：色即是空，非色滅空，無生意也。一切法趣色，是趣不過，無相意也。色尚不可得，
何況有趣有不趣，無作意也。」<bf>《玄籤》</bf>七、一九云：「涅槃聖行，追說分別眾經，故具說四種四諦也。德王品追泯
眾經，具寂四種四諦。涅槃言追者退也，欲更分前諸味也。泯者合會也，自法華已前諸經皆泯，此意則順法華部也。」
心行順生還滅緣起
<bf>《分別緣起初勝法門經》</bf>卷下、四四云：「六者、說有一切生身差別緣起，謂由不善有漏業，施設三惡人天趣別。七
者、說有清淨緣起，謂依他音，及依自內如理作意，發生正見能滅無明，無明滅故諸行隨滅，廣說乃至由生滅故老死隨滅。」<bf>《
大正藏》</bf>十六‧八四一上
常樂我淨四德（230）
<bf>《止觀輔行傳弘決》</bf>卷一下、十二云：「至釋滅諦文末，但云見滅煩惱斷故常，無煩惱故樂，佛菩薩因緣名淨，無二
十五有名我。」
（摘錄）<bf>《大正藏》</bf>四六‧一四一｜四四六
合掌的意義
<bf>《業疏》</bf>云：「五、合掌者，表心專一無二緣也。有經律中云叉手者，則十指交也。或云合十指爪掌者。」<bf>
《四分》</bf>云：「合掌，未見指開，為附世情，多開掌而合指也。必指掌齊合、心定無緣，是本儀也。」
<bf>《卍續藏經》</bf>六四‧三七七上
引經論廣釋戒
一、<bf>《多論》</bf>云：「戒是佛法瓔珞，能莊嚴佛法。」即喻住持。
<bf>《大正藏》</bf>四十‧五下
（231）二、以戒慧顯法身佛，名為莊嚴。（以戒生慧故）
三、以戒香聞十方，持戒聲名遠佈，人天愛敬。香喻美德外揚，為他所聞。「<bf>《事鈔》</bf>三、二四智論」
四、世人得寶藏，可免貧窮之苦，戒寶為三乘聖人之所尊重。
五、上族，即貴族，家世顯貴，謂皇族於政治上有特權。
六、大寂靜處：無五住煩惱名寂，無生死苦曰靜，指所證之理性也。
七、甘露，<bf>《藏戒疏》</bf>云：「甘露是仙樂，服者得長生。」喻得此戒命，盡未來際故。
方便者權智利他
方便者，信、戒、施等，各方便行。方便者，謂達於真如之智為般若，謂通於權道之智為方便。權道乃利他之方法。
菩提薩埵解義
（232）
<img n="V\V059.png"/>

法即軌持
<bf>《四十二章經疏鈔》</bf>云：「法者，軌持義。持是法體，謂任持自性，如火性煖、水性濕等。軌是法用，謂軌生物解，
如火熟物、水浮舟等。今苦集下墜、道滅上昇，性名決定持也。苦集成凡，道滅作聖，業自差別軌也。」
具七淨財堪稱居士
七賢者：調心順道，名為七賢。居士者：外國語積財至億名為居士；今（233）此富有七淨財故名居士。信、施、戒、聞、慧、慚、愧
，名為七淨財也。
戒為住法本
<pb n="155"/>
<bf>《本業經》</bf>云：「入三寶海以信為本，住在佛家以戒為本。又信為入道之本，戒是住法之本。」
般若三種
<img n="V\V060.png"/>

六種神通
一、天眼通，二、天耳通，三、知他心通，四、宿命通，五、身如意通，六、漏盡通。此六皆名通者，<bf>《瓔珞經》</bf>云
：「神名天心、通名慧性。天然之慧徹照無礙，故名神通。」修天眼者，若於深禪定中，發得色界四大清淨造色（234）住眼根中，即
能見六道眾生死此生彼，及見一切世間種種形色，是名天眼通。修天耳通者，若於深禪定中，發得色界四大清淨造色住耳根中，即能聞六
道眾生語言及世間種種音聲，是為天耳通。修知他心者，若於深禪定中，發他心智，即能知六道眾生心及心數法，種種所緣念事，是為他
心通。修宿命通者，若於深禪定中，發宿命智，即能智自過去一世二世、百千萬世，及至八萬大劫宿命，及所行之事。亦能知六道眾生所
有宿命及所作之事，是為宿命通。修身通者，若於深禪定中，發得身通，身通有二種：一者飛行速到，山障無礙；二者能轉變自身他身，
及世所有隨心自在，是為身如意通。修漏盡通者，若於深禪定中，發見真智則三漏永盡，是為漏盡通。
大乘理殊勝
<bf>《行宗》</bf>云：「理通大小：生空真如，是小乘理；清淨心本，即大乘理。今須約大以論勝劣。」
三涅槃即三軌（235）
大經題稱大般涅槃，翻為大滅度。大者，其性廣博，即據性淨；度者，到於彼岸智慧滿足，即據圓淨；滅者，煩惱永盡，斷德成就，即據
方便淨。此三涅槃，即是三軌也。或合用慈悲為應何者，良以悲心住於智慧，能拔他苦，慈心熏於禪定，能與他樂。下文云定慧力莊嚴，
以此度眾生。（見玄籤二十一、十頁）
信法二行義
鈍者因聞得解，從解立行，故名信行。利者自推得解，從解立行，故名法行。（見玄籤三四、二三）
生死即涅槃
八、善知次位者：生死之法本即涅槃，理涅槃也；解知生死即涅槃，名字涅槃也；勤觀生死即涅槃，觀行涅槃也；善根功德生，即相似涅
槃也；真（236）實慧起，即分證涅槃也；盡生死底，即究竟涅槃也。觀煩惱即菩提，亦如是。（見玄籤三三、二○）
名詞集解
正徧知，或云等正覺，謂具一切智，真正徧知一切法也。
<bf>《資持》</bf>云：「證信，使百世無疑。發起，顯教非徒設。」
<bf>《大正藏》</bf>四十‧一五九下
<bf>《資持》</bf>云：「三、接物提誘事（受戒師資）。四、檢察清心事（說戒自恣）。五、靜緣策修事（安居）。」<bf>
《大正藏》</bf>四十‧一五九中
唐突，猶衝犯。髂，音ㄎㄚˋ，謂腰骨。痏，音偉，傷痕也。瘡痏，謂瘢痕也。
問：含⿴口註本七頁，云何為歎譽死、快勸死。答：讚歎、譽揚、稱心、勸勉。
受戒即聖位（237）
所謂正法者，謂真定實慧，三乘聖果是戒所生。故<bf>《事鈔》</bf>歎戒功深云：「夫受戒者，超凡鄙之穢流，入聖眾之寶位
也。」<bf>《大正藏》</bf>四十‧二十四中
<bf>《資持》</bf>云：「標歎中，凡鄙者通目六道，煩惱業苦垢染不淨，故云穢流。聖眾，總召三乘，無漏聖道人天所尊，故
云寶位。上明所捨，下明所獲。」
<bf>《大正藏》</bf>四十‧二一六上
初據論顯三藏教意
<bf>《資持》</bf>云：「<bf>《十住毗婆沙論》</bf>云：修多羅依十力等流說（第一是處非處力，乃至第十漏盡力
等，謂無偏，流即無擇。）毗尼，依大慈等流說。阿毗曇，依無畏等流說（一切智、漏盡、說障道、說盡苦道無所畏。）施教三心，約法
對機，是故說法開解，偏在智力；立制檢過，唯是大慈；破邪論，特須無畏。」
（摘錄）<bf>《大正藏》</bf>四十‧一六五上
佛有生法二身（238）
如大品中，華積世界普明菩薩欲來此土，彼佛令其問訊釋迦少病少惱等。論問云：「何故諸佛問訊、而言病惱？」論答云：「佛有生法二
身故，生身有寒熱乃至九惱，法身無病，故問生身不問法身。」（玄籤三七、二五）
<pb n="156"/>
義利略釋
<bf>《藥師經》</bf>云：「為作義利，饒益安樂。」釋云：『現益名義，後益名利。世間名義，出世名利。福德名義，功德名
利。』<bf>《大正藏》</bf>八五‧三二七中
信有事理二信
<bf>《業疏》</bf>云：「信有二種：一、出家信，二、不壞信。今云失者，失事疲苦、非理信也。」<bf>《濟緣》</bf>
云：「出家信者，欣樂梵行，即為事信。不壞信者，分見真諦，故為理信。」<bf>《卍續藏經》</bf>六四‧三九二上
道場即淨境（239）
場是所依，故表淨境。世以治穀及以祭所，俱名曰場。說文云：「不耕曰場。」詩云：「九月築場圃以治穀。」今依淨境以治五住，故曰
道場。（止觀二上、五十）
方等之名義
方等者，或言廣平，今言方者法也。般若有四種方法，謂四門入清涼池即方也；所契之理平等大慧即等也。（見止觀二上、四九）
空假中之名義
荊溪大師云：「要與汝等談道而決。夫一念無相謂之空，無法不備謂之假，不一不異之中。在凡為三因，在聖為三德。」
五分法身（240）
<img n="V\V061.png"/>

<bf>《佛教大正藏》</bf>七八‧八○七
有關盜戒名詞
檢，驗也。校，考究也。謂不知何人，務求知之。　誦咒，世有誦咒能獲盜者。　投竄，空其一室，夜暗，令眾人過，投物於中。竄即放
也，蓋欲令盜者，放物室中。　官未收錄，謂犯國法未收禁牢獄者。言未收錄者，未被捉獲。彼許，此不準也。價值，或有妙方，心緣得
瘥，意盜法也。以上六根盜六塵結罪。盜用，<bf>《事鈔》</bf>云：「一、盜用三寶物，。二、互用，三寶物互（241）用
云云。三、出貸三寶物，僧、塔二物互貸云云。四、瞻待。」
（摘錄）<bf>《大正藏》</bf>四十‧五五中
機見有異未可和會
<bf>《行宗》</bf>云：「五過出<bf>《成論》</bf>，謂迷名生法痴。隨文增五失，一、不正信，二、退勇猛，三、
誑人，四、謗法，五、輕於聖法。」
<bf>《卍續藏經》</bf>六二‧一○九下
<bf>《大寶積經》</bf>沙門品一，比丘品二。<bf>《大正藏》</bf>十一‧六三八下
太子名見一切義，刺血施病人。太子名妙華，破骨出髓施病人。　　　
<bf>《大寶積經》</bf>施盲者眼。<bf>《大正藏》</bf>十一‧六三一中
南無中譯
南無：譯曰皈命、敬禮、救我、度我，是眾生向佛至心皈依信順之語。梵語南無：譯曰皈命。有二義：一、身命皈投於佛之義，二、皈順
於佛教之義。
法信人二行（242）
（喻兩條魚）
<bf>《菩薩成論》</bf>云：「自依聖教而行，（辟支佛），謂之法行人，根利；信他教而行，謂之信行人，根鈍。又觀門為法
行人；教門為信行人。（如第一及二條魚）佛於毗奈耶藏中宣說別解脫淨戒，在家、密乘除儀，則自餘一切悉應持。
發菩提心強大力量
經言：「發菩提心，動無邊生死、破無始有輪。閻浮人未見果而能勇猛發心也。」有即二十五有因果如輪轉也。閻浮下，證能發心。（見
玄籤二八、三三）
<pb n="157"/>
一切眾生初發菩提心
<bf>《華手經》</bf>言：「一切諸功德，皆在初心中。」一切眾生，本有四德隱，（243）名為法身。性德修德、常樂我淨
，一而無二。經言眾生如佛如，一如無二如，即共義也。
釋四門所以
若言佛之智慧微妙第一，又云我以如來智慧，觀彼久遠，猶若今也。智知妙法，有門也。一切法空，常寂滅相，終歸於空門也。諸法常無
性，佛種從緣起，即亦空亦有門也。非如非異、非虛非實，雙非兩捨，即非空非有門也。（見玄籤三三、一四）
別圓二教六度
<bf>《法華文句》</bf>云：「能達一切法，無所捨，名檀。達一切法，無所漏失，名尸。達一切法，無所傷損，名忍。達一切
法平等，名禪。達一切法，無有起相，名慧。豈非別圓六度相耶。」
出家子稱父長者（244）
經云：「爾時護國尊者作如是念，食時欲至，即白父言：長者有何飲膳施於我食。是時父母親持上味、種種飲食供施尊者。是時尊者飯食
已訖，洗缽收衣敷座而坐。乃為父母宣說正法，令起悅心而生道意。復以神通住虛空中說伽陀曰：『觀此畫色相，以眾寶莊嚴，愚迷所執
著，智者常遠離。貪欲如繩索，能縛於世間，愚者所迷惑，智者常遠離。』是時尊者說伽陀已，從空而降，還大樹下，安止而住。」
俱有賢聖
<bf>《戒疏》</bf>云：「從俗釋訓，賢者多才行也，聖者無不通也，斯並約事而言，全乖佛義。」<bf>《行宗》</bf>
云：「初約佛教，大乘十住、十行、十迴向，名三賢，十地名十聖。小乘外凡有三、內凡有四，名七賢；初果至無學，名四聖。禮記中
，才智倍人曰茂、倍十人曰選、倍百人曰俊、倍千人曰英、倍英曰賢。白虎通中明聖人者，謂道無所不通明，無所不照，聞聲知情，與天
地合德也。（245）此二皆從世智為名，故云約事。<bf>《卍續藏經》</bf>六二‧一九一下
聰明者二，俗謂有智慧曰聰明。睿智者，哲智也、聖智也。神聖者，神聖之人，稱五帝曰神聖。英者，智過萬人、德過百人謂之英。哲者
，知人則智，賢聖之人稱哲。
佛法身常住不滅
<bf>《五百問》</bf>云：「佛垂泥洹日，阿難悲泣，阿難答言，世間無師。佛言我不滅度、半月一來。（初、示親臨。佛寶不
來，高座演說，有同來故。）又言佛有二身（二、顯同體。初、正宗。），肉身雖去，法身在世。若敬法者、念法者，便敬佛、念佛。若
持五戒，即見法身。若護法者，便為護佛（文中敬念持護並同於佛）。又半月如法說戒，即見我也（三、明面對，良以一聞淨戒，體用高
深，即是如來不漏果德，故云見）。」記釋云：「佛言下，答有三段，並指戒即是佛。所以然者，佛有生、法二身。法身復二：一、理法
身，即所證理顯。二、事法身，即五分德圓。生身有生滅，此二法身即是常住。」
出家四弘願（246）
<img n="V\V062.png"/>

<bf>《大薩遮尼乾子所說經》</bf>云：「如來功德莊嚴之身，以戒為本，持戒為始。」
<bf>《大正藏》</bf>九‧三五九上　
攝諸根得解脫
<bf>《虛空藏菩薩經》</bf>云：「一時佛住佉羅底翅山，依牟尼仙人所住之處，乃至西方過八十恆河沙世界，有一佛剎名一切
香集依，其中眾生成就五濁，彼國有佛名勝華敷藏，彼有善薩摩訶薩名虛空藏。乃至虛空藏菩薩與八十億菩薩身昇虛空，詣娑婆世界。西
方有無量釋迦毗楞伽寶，此云能勝，如意珠寶，云離垢。有如意寶珠光現，其珠光明蔽於一切人天八部、聲聞、菩薩，（247）日月星
辰所有光明皆不復現。時會大眾各不自見，亦不見他，一切諸色悉滅，不與眼對等。見此相已，驚怖迷悶、其心擾亂，以各不見，亦無問
處。梵頂菩薩問佛偈言：『一切法自性，眾生無知者，繫著於色陰，六情所愚惑。不見於一陰，推尋求色陰，於佛法生疑，今會有此人。
』眾生諸貪諍，皆因諸根起，若能攝諸根，疾得於解脫。」
（摘錄）<bf>《大正藏》</bf>一三‧六四七下
太子三妃
<bf>《瑞應經》</bf>云：「太子十七歲納妃三人，以示同人法也。一、瞿夷，華言明女，第一妃。二、耶輸陀羅，華言華色，
羅喉羅之母也，第二妃。三、鹿野，是太子第三妃，鹿野長老之女。」（摘錄）<bf>《大正藏》</bf>三‧四七五上
阿毗達磨論部總名
阿毗達磨，論部之總名。舊稱阿毗曇，譯曰無比法，是真智之尊稱，凡論者為發其真智，附無比法之名。　新稱阿毗達磨，譯曰對法，對
法者智慧之別名。以智慧對觀諸法之理。論部問答決擇諸法事理，令人發起智慧，對（248）觀四諦理，對向涅槃，故云對法。（節錄
大辭典一四三五）
功德與福德
古德云：「功德者，惡盡言功，善滿曰德。功者，福之功能，此功能為善行之德，故曰功德。福德者，一切之善行，善行所得之福利，名
曰福德。又施他為功，歸己曰德。」
略釋權實二智
古德云：「分別智，分別有為事相之智。在佛為後得之權智，在凡夫為虛妄之計度。離此虛妄之計度，與真理之冥符，是曰無分別智，即
佛之根本實智之。」見諸經要集。盜習報頌：
劫盜所獲果　地獄被銷融　罪畢生人道　飢貪心自終
<pb n="158"/>
共財被他制　何殊下賤人　寄言懷操者　當思須困窮
初依相似知如來藏（249）
大經云：「若復有人，具煩惱性，能知如來秘密之藏，是名初依。若准圓位，五品六根皆名初依。未斷無明，名具煩惱，亦得名為觀行，
相似知秘密藏。」
<bf>《大正藏》</bf>四六‧一四八下
化制二教名義
<bf>《戒疏》</bf>云：「何名化教。謂開演化導，令識邪正因果業性，界繫諸法，言無所壅，義通道俗，意在靜倒離著為先。
教本化人令開慧解，本非對過，而立斯教。
言制教者，起必因過，隨過制約，言唯持犯，事通止作。故教所設，但隨行科。戒律一宗，局斯教矣。」（摘錄）<bf>《卍續藏經》
</bf>六二‧一六七上
兩種授記
授記有二，於中先釋名：
（250）授記者，果為心期名記，聖言說與名授。
次正釋大小二別：
授記有二種：若與諸菩薩授佛記，是大乘中授記。若記近因近果，是小乘中授記也。（見玄籤二二、二五）
兩種莊嚴
<bf>《涅槃經》</bf>云：「二種莊嚴，莊即端莊，嚴即嚴飾。以智慧莊嚴、福德莊嚴，皆能莊嚴清淨法身。又智慧是所生。」

戒生菩提智果
戒是初地根基，地有能生、所依二義，謂菩提德果，皆依地所生成故。
日光譬喻
玄籤一、二四云：「華嚴日譬於佛，光譬說教。曰無緣慈。」云云
漸圓辨正（251）
玄籤二、四云：「若約法緣，名漸圓教者。」此文語略，具足應云：「鹿苑後，會漸歸圓，故云漸圓。」人不見之，便謂法華漸圓，華嚴
為頓圓；不知華嚴部中有別，乃至般若中方便二教，皆從法華一乘開出，故云於一佛乘，分別說二。
斷疑生信
玄籤二、二二云：「即是斷三乘、五乘、七方便，九法界等疑，皆令生信。此證經用也。
但前三乘，以三乘義含，故今釋出，五開人天，七開菩薩，九合菩薩。復開四趣。若不開人天四趣，斷九法界上佛法界疑不盡。
<h2>甲七、淨土章（252）</h2>
<h3>乙一、彌陀淨土</h3>
丙一、緣起
無問佛自說
<bf>《法華玄義釋籤》</bf>云：「佛說阿彌陀經，無問自說有二義：一、理深意遠，人無能問。二、非不可問，但宜聽聞，佛
為不請之師，不待問自說也。」
<bf>《大正藏》</bf>三三‧八一五｜九六三
淨土三經（見佛教宗派詳⿴口註）
<pb n="159"/>
大藏之中，專說彌陀淨土者，有三部經：一、<bf>《無量壽經》</bf>二卷，曹魏康僧鎧譯：說彌陀因地修行，果滿成佛，國土
莊嚴，攝受十方念佛眾生，往生（253）彼國等事，該括無遺，所攝之機，通於凡聖。二、<bf>《阿彌陀經》</bf>，一千八
百餘言，秦羅什譯：略說西方淨土，依正莊嚴等事，令人執持名號，一心不亂，即得往生，最為切要。三、<bf>《觀無量壽佛經》</bf>
，宋良取舍譯：攝機最廣，十惡五逆臨終苦逼，十聲稱名即得往生。
西方三聖次第成佛
<bf>《觀世音菩薩授記經》</bf>云：「佛告華德藏菩薩：善男子！阿彌陀佛正法滅後，過中夜分，明相出時，觀世音菩薩，於
七寶菩提樹下，結跏跌坐成等正覺，號普光功德山王如來、應供、正徧知、明行足、善逝、世間解、無上士、調御丈夫、天人師、佛、世
尊。其佛國士自然七寶，眾妙合成，莊嚴之事，諸佛世尊，於恆河沙劫說不能盡。
善男子！普光功德山王如來般涅槃後，大勢至菩薩奉持正法。法滅盡已，即於其國，成等正覺，號曰善住功德寶王如來。若善男子善女子
，聞善住功德寶王如來名者，皆得不退無上菩提。皆轉女身，除欲四十億劫生死之罪。」
<bf>《大正藏》</bf>十二‧三五七上
（254）大悲懺云：「過去正法明如來（本成佛道），現前觀世音菩薩（迹示菩薩）。」
丙二、行法
略述持名念佛功德
<bf>《智論》</bf>云：「有諸菩薩自念謗大般若，墮於惡道歷無量劫。雖修餘行，不能滅罪；後遇知識，教念阿彌陀佛，乃能
滅障，超生淨土。」持名念佛能消滅謗般若經極重之罪；不僅滅罪而能往生西方淨土，證三不退位。由此可知念佛滅惡生善，深妙難思。

複次，信願持名念佛功能，即是真如力強大，熏於無明；無明既然被熏，自力偏強，轉成四聖緣起。否則，無明力強大，能熏真如，真如
既然被熏，自力微弱，轉成六道四生緣起，名為法身流轉。吾人現前一念具十法界，動念定落一界，若念貪瞋癡，即三不善道緣起。若信
願念佛，即四聖緣起。「憶佛念佛，現前當來，必定見佛。」厭離娑婆苦，念佛求往生，一生能成辦，（255）不須三祇功。
<bf>《大正藏》</bf>二五‧五七─七五六
修慧要門為念佛
古德答慈聖皇太后問法云：「尊榮豪富者，由宿植善因，因勝果必隆，今成大福聚。深達罪福相，果中更植因，喻如錦上花，重重美無盡
。如是修福已，復應慎觀察，修福不修慧，終非解脫因，福慧二俱修，世出世第一。眾生真慧性，皆以雜念昏。修慧之要門，但一心念佛
，念極心清淨，心淨土亦淨。蓮臺最上品，於中而受生，見佛悟無生，究竟成佛道。三界無倫匹，是名大尊貴。」
念佛即修止觀
<bf>《夢東禪師遺集》</bf>云：「當念佛時，不可有別想；無有別想，即是止。當念佛時，須了了分明；能了了分明，即是觀
。一念中止觀具足，非別有止觀。止即定因，定即止果，觀即慧因，慧即觀果。一念不生，了了分明，即寂而照；了了分明，一念不生，
即照而寂。能如是者，淨業必無不成。如此（256）成者，皆是上品。一人乃至百千萬億人，如是修，皆如是成就，念佛者可不慎乎。

<bf>《止觀輔行傳弘決》</bf>云：「止觀明靜。止觀二字，正示聞體；明靜二字，歎體德也。謂止體靜，觀體明也。」<bf>
《大正藏》</bf>四六‧一四二中
聞佛名得解脫
<bf>《大方廣佛華嚴經》</bf>云：「
寧受地獄苦　得聞諸佛名　不受無量樂　而不聞佛名
所以於往昔　無數劫受苦　流轉生死中　不聞佛名故。」
<bf>《大正藏》</bf>十‧八三上
<bf>《大寶積經》</bf>無邊莊嚴會云：「若復有人，於日日中，稱說如來名號功德，是諸眾生，能離黑暗，漸次當得燒諸煩惱
。如是稱念南無佛者，語業不空，如是語業，名執火炬，能燒煩惱。若復有人，得聞如來及佛名號，離諸黑暗，與彼眾生為涅槃因。」<bf>
《大正藏》</bf>十一‧三十上
念佛超脫三苦輪（257）
<bf>《本事經》</bf>云：「吾從世尊聞如是語：「比丘當知！若諸有情，永念一法，我證彼定，得不還果。云何為一法？謂是
念佛。所以者何？一切有情，由不念佛故，數數還來，墮諸惡趣，受生死苦。若能念如是一法，我證彼定，得不還果，不復還來，生此世
間。是故我說，若諸有情，能念一法，我證彼定，得不還果。爾時世尊，重攝此義，而說頌曰：
我觀諸有情　由不念佛故　還來墮惡趣　受生死輪迴　
若能正了知　永念於佛者　定得不還果　不來生此間。」
<bf>《大正藏》</bf>十七‧六六六下
釋淨土
淨土者，謂聖人所居之國土，無五濁之垢染，故曰淨土。五濁者，一、時數漸減，二、邪執堅固，三、催年促壽，四、三毒猛盛，五、分
別妄計。
剋期念佛五種（258）
<pb n="160"/>
所謂行人剋期念佛一心不亂者，一、大集經明七七日，二、鼓音王經明十日十夜，三、十六觀經明七日，四、阿彌陀經若一日乃至七日，
五、般舟三昧經以九十日為期。
念佛欣厭二門
厭離娑婆，欣求極樂。信願持名，求生淨土。故亦名蓮宗。
丙三、證驗
聽經說法竟往生
<bf>《天臺四祖傳》</bf>云：「智者大師，聽觀無量壽經竟，讚曰：「四十八願，莊嚴淨土，華池寶樹，易往無人。火車相現
，能改悔者，尚得往生，況戒慧熏修，行道力故，實不唐捐。」說已入寂。」
一切眾生皆得往生淨土（259）
<bf>《金園集》</bf>云：「又願汝捨此身，得生淨土。我聞<bf>《阿彌陀經》</bf>說，薛荔蝟蜚，皆生我國。信知
異類，亦有往生之理。」
<bf>《卍續藏經》</bf>一○一‧一○九─一二八
昆蟲念佛得生安養
<bf>《大乘莊嚴寶王經》</bf>云：「觀自在菩薩摩訶薩出師子國（今錫蘭），而往波羅奈大城（江繞城）穢惡之處，彼有無數
百千萬類蛆蟲之屬，依止而住。觀自在菩薩為欲救度彼有情故，遂現蜂形而往，於彼口中出聲，作如是云：那謨佛陀耶。彼諸蟲類隨其所
聞，而皆稱念亦復如是。由是力故彼類有情，所執身見，雖說山峰，及諸隨惑，有如塵沙。金剛智杵，一切破壞。便往生極樂世界，皆為
菩薩，同名妙香口。於是救度彼有情已，出波羅奈城而往摩伽陀國。」
<bf>《大正藏》</bf>二○‧五五上
　　⿴口劄：經文云：「所執身見，雖說山峰」者，謂一切眾生於身執實我之見，（260）名為身見。此見難知而易破，見空即除。「
及諸隨惑」者，謂隨煩惱也，一切煩惱隨逐心故。總而言之，彼諸蟲類執身為我之妄見，如山之高，一切煩惱如塵沙之多。念「那謨佛陀
耶」之念，如「金剛智杵」，「破壞一切」煩惱無餘也。<bf>《大正藏》</bf>二○‧四九中
丙四、宗趣
念佛心不亂
<bf>《佛教宗派淨土宗》</bf>云：「其未出生死者，亟須念佛生西。」楊仁山居士曰：「千句萬句即是一句。前句已滅，後句
未生，當念一句，剎那不住。念佛之心，不緣過去，不緣未來，但緣現前一句，以為往生正因。此是萬修萬人去之法也。久久純熟，能緣
之心，忽然脫落。無念不念，念即無念，即名理一心，生品必高。」
往生正因（261）
三輩九品生因者，以三業等惡滅為下三品因（惡滅、未優、別名字）。迴向凡小為中三品因（別、圓、外凡、十信、五品），以大乘諸善
為上三品因（別、圓，內凡）。
受戒功德（中品上生）
<bf>《觀經》</bf>云：「中品上生者，謂受持五戒、持八戒齋，不造五逆，無眾過患。以此善根，求生極樂世界。命欲終時，
佛與諸比丘放金色光，至其人所，演說苦、空、無常、無我，讚歎出家得離眾苦。行者歡喜，自見已身，坐蓮華臺，長跪合掌，為佛作禮
，即得往生極樂世界，蓮華尋開，聞眾音聲，讚歎四諦，即得阿羅漢道也。」<bf>《大正藏》</bf>十二‧三四五中
釋名義─苦、空、無常、無我
<bf>《俱舍論》</bf>云：「苦聖諦有四相，一苦、二空。三無常、四無我。逼迫（262）性故苦，違我所見故空，待緣故非
常，違我見故非我。」
<bf>《大正藏》</bf>二九‧一─一六一
大乘義章云：「逼惱名苦；苦非我所，故名為空；苦法遷流，說為無常；苦非我體，名為無我。」<bf>《大正藏》</bf>四四．
五一一
苦空為有漏果報，四相之二。有漏之果報，為三苦、八苦之性，故云苦。無男女一異等諸實相，故曰空。
持戒得生極樂國
<bf>《觀經義疏》</bf>云：「二、中品中生三：初、標、二、釋、三、結。
△初、標：中品中生者。
△二、釋四：初、修因、二、感緣、三、得生、四、生後益。
⊙初、修因二：初、行業，二、願求。
<pb n="161"/>
●初、行業。
若有眾生，若一日一夜持八戒齋，若一日一夜持沙彌戒，若一日一夜持具足戒，
威儀無缺。
（263）●二、願求。
以此功德迴向願求生極樂國，戒香熏修。（自心中，無非惡、無嫉妒、無貪瞋、
無劫害、名為戒香。）
　持戒淨業，以求淨報，持戒成德，名稱遠聞，故喻如香。
　⊙二、感緣二：初、見佛眾聖，二、聞空讚歎
●初、見佛眾聖。
　如此行者，命欲終時，見阿彌陀佛與諸眷屬，放金光明，持七寶蓮華，至行者前。
●二、聞空讚歎。
　行者自聞空中有聲，讚言：『善男子！如汝善人，隨順三世諸佛教故，我來迎汝。』
　三世諸佛，並勸持戒，斷惡修善。故今持戒，即是隨順。
⊙三、得生。
　行者自見坐蓮華上，蓮華即合，生於西方極樂世界。
（264）華合即生，亦一念頃。
　⊙四、生後益三：初、見佛、二、聞法、三、獲證
　●初、見佛
　在寶池中，經於七日，蓮華乃敷。華既敷已，開目合掌，讚歎世尊。　　　　
文敘讚歎，理合先見。
　●二、聞法。
　聞法歡喜。
　聞法，亦即四諦苦空無常等，下品同然。
　●、三獲證。
　得須陀洹，經半劫已，成阿羅漢。
　須陀洹此翻逆流。謂逆生死流，即初果也。
△三、結。
　是名中品中生者。<bf>《大正藏》</bf>三七‧三○二上
持戒生西品位（265）
　中品上生：
<pb n="162"/>
　諸戒奉持　往生如願　聞說苦空　得阿羅漢
　中品中生：
　一日一夜　奉戒願求　花開見佛　即預聖流　（見九品蓮圖）
丙五、勸修
人生之最後釋演音弘一
第一章　緒言
古詩云：「我見他人死，我心熱如火，不是熱他人，看看輪到我。」人生最後一段大事，豈可須臾忘耶。
第二章　病重時（266）
病未重時，亦可服藥，但仍須精進念佛，勿作服藥癒病之想。病既重時，可以不服藥也。余昔病臥石室，有勸延醫服藥者，說偈謝云：「
阿彌陀佛，無上醫王，捨此不求，是謂癡狂。一句彌陀，阿伽陀藥，捨此不服，是謂大錯。」
<bf>《弘一大師全集》</bf>三‧一五八七
王日休居士傳
<bf>《蓮修必讀》</bf>：王日休，字虛中，龍舒人（今江西吉水縣）。宋、國學進士，棄官不就，專修淨業。布衣蔬食，日課
千拜。著<bf>《龍舒淨土文》</bf>十卷行世，普勸修持，導引咸修淨土。將卒前三日，徧別道友，勗以精進。及期，禮誦如常
。至三更忽勵稱佛數聲，唱言佛來迎我，屹然立化。其詩曰：
五更報曉莫貪眠　抖擻精神向佛前　一拜一聲彌陀佛　西方早種一枝蓮
<bf>《卍續藏經》</bf>一一○‧三九二
聞佛名得不退（267）
<bf>《無量壽經》</bf>聞名不退願：「設我得佛，他方國土諸菩薩眾，聞我名字，不即得至不退轉者，不取正覺。」<bf>
《大正藏》</bf>十二．二六九中
只緊緊持一句阿彌陀佛，期生極樂，日久成功。偈曰：
阿彌陀一句　萬法之總持　心與聲相依　念茲復在茲
感應不思議　蓮開七寶池
念佛心要領宋‧草庵
釋迦如來說，阿彌陀佛是法界身。天臺智者又言，實相為體憑茲二說以為心要，則十萬億剎，若臨明鏡矣。
無邊剎海海涵空，海空全是蓮華宮。蓮宮周徧徧空海，空海獨露彌陀容。阿彌陀佛不生滅，難覓難拈水中月。絕非離句如是身，如是感通
如是說。我與彌陀本不異，背覺潛生忽成異。從今掃盡空有塵，父子天然兩相值。誓修三福勤六念，身口意業無瑕玷。我今以此念彌陀，
不見彌陀終不厭。
（268）<bf>《卍續藏經》</bf>一一○‧三七四
懷淨土元‧中峰
要結蓮華會上緣　是非人我盡傾捐
無時不作難遭想　歡喜同登解脫船<bf>《卍續藏經》</bf>一一○‧三二三

懷淨土元‧中峰
萬池無日不華開，四色光明映寶臺；
金臂遙伸垂念切，眾生何事不思來。
<pb n="163"/>
其二
動地驚天勤念佛，搥門打戶勸修行；
問渠因甚忙如此，只怕眾生入火坑。<bf>《卍續藏經》</bf>一一○‧三一六
念佛偈（269）
佛在心中須著眼，莫拋腦後不相看；
此時蹉過真成錯，欲似今朝恐大難。<bf>《卍續藏經》</bf>一一○‧三七四
懷淨土明‧楚石
少年頃刻老還衰，須信無常日夜催；
九十六家邪智慧，百千萬劫受輪迴。
不存寶界華池想，爭得刀山劍樹摧；
但自淨心生極樂，此中賢聖許追陪。
佛袈裟下失人身，重得人身有幾人；
萬行不如修白業，一心何苦戀紅塵。
法王立誓邱山重，迷子思歸涕淚頻；
若解反觀觀自性，拋來擲去總家珍。
娑婆生者極愚癡，眾苦縈纏不解思；
（270）在世更無清淨業，臨終那有出離時。
百千經裡慇懃勸，萬億人中一二知；
珍重大仙金色臂，早來攜我入華池。<bf>《卍續藏經》</bf>一一○‧三一九

西齋淨土詩明‧楚石
池上藕華華上人（華開）　佛光來照紫金身（見佛）更聞妙法除心垢（聞法）盡
救迷情出苦輪（證果）　舉步徧遊塵點國（上求）　利生終滿涅槃因（下化）　
娑婆界上光陰短　極樂知經幾劫春　（上六事一一盡未來際）
念佛功深罪自除（惑業淨）　身歸極樂國中居（苦果亡）　叢林草木瓊瑤接大地山河錦繡舒　（承極樂國中來，映上身字，謂苦果亡，而
法身現）　香界來從移步後（應第一句）　寶蓮結自放華初（應第二句）玉毫炳煥黃金面　天上人間總不如
一寸光陰一寸金　勸君念佛早回心　直饒鳳闊龍樓貴　難免雞皮鶴髮侵（遲則不
堪）　鼎內香煙初未散　空中法駕已遙臨（早則當下）塵塵剎剎雖清淨（271）獨有彌陀願力深（結歸有緣）
說著無常事事輕　饑餐渴飲懶經營　一心不退思安養（信願）萬善同修憶永明（
助行）　淨洗念珠重換線（正行）　堅持佛號莫停聲　妄緣盡逐空華落（提起句
來）　閒向風前月下行（結歸正行）
<pb n="164"/>
娑婆苦海汎慈舟　（概指一切法門）　此岸能超彼岸否（問親）直指迷源須念佛
（答確）　橫波徑度免隨流（能超）　千生萬劫常安泰（彼岸）　五趣三途盡罷
休（此岸）　縱使身沾下下品　也勝豪貴王閻浮　（盡偷心免俗氣）
<bf>《卍續藏經》</bf>一○八‧四一○
淨土極信錄
豺狼凶惡還可避，三毒居懷最難防；智者專行戒定慧，八邪十惡隱他方。
（舉止動靜切宜留神，如虎縱出害人非淺。慎之察之！）
無邊惡道曾經過，拔骨抽筋都已臨；既到人身非容易，緣何還不急求生。
（輪迴六道，不出胎、卵、濕、化，故必歷歷經嘗，今既為人，應速追本。）
（272）苦形苦事苦情多，若不可言怎奈何；僅有痛心勤念佛，以苦轉樂是雄夫。
（念佛二字，非大丈夫之所不能也，故是雄夫。能定痛心，而娑婆之苦情，唯佛可救，故應念佛。）<bf>《卍續藏經》</bf>一
一○‧六六下
苦另火速念佛歌（出淨土極信錄）
雖為僧　與俗同　實可羞　羞既無益　念佛好
宗不明　教不通　實可慚　慚既無益　念佛好
戒行無　三毒重　實可愧　愧既無益　念佛好
造眾罪　三途送　實可怖　怖既無益　念佛好
地獄相　火齊紅　實可怕　怕既無益　念佛好
幸善友　念佛濃　實可喜　喜亦無益　念佛好
藉佛力　獲涼風　實可喜　喜亦無益　念佛好
心稍清　繫念通　實可喜　喜亦無益　念佛好
<bf>《卍續藏經》</bf>一一○‧六四
勸修淨土頌（273）宋‧長蘆
三界炎炎如火聚，道人未是安身處；蓮池勝友待多時，收拾身心好歸去。目想心存望聖儀，直須念念勿生疑；他年淨土華開處，記取娑婆
念佛時。
淨師捨妻孥為如來徒‧募萬人結淨土會‧鄉人丁注以偈讚之宋‧丁注
心淨佛土淨，法王非妄言；拔身出塵垢，已現火中蓮。一念不起滅，極樂即現前；大千同此境，豈止萬人緣。<bf>《卍續藏經》</bf>
一一○‧三三七
頌文潞公念阿彌陀佛結十萬緣會宋‧陳如如
知君膽氣大如天，願結西方十萬緣；不為一身求活計，大家齊上渡頭船。
<bf>《卍續藏經》</bf>一一○‧三三七上
照瑩自愍詩偈（274）
萬劫輪迴困愛河　皆因貪染妄情多　今番不早求離脫　復恐臨終喚奈何
<pb n="165"/>
訪求已至山陰間　智識親提豈費閑　只要持名如喚母　不須參究透三關
生死漂沈不計年　祇緣溺愛惹情纏　於今報獲持名法　惟願早登極樂船
<bf>《卍續藏經》</bf>一一○‧一五六
普勸念佛元‧優曇
念佛門如大渡船　渡人渾不擇愚賢　若知這畔風波險　便揭登舟過那邊
一句彌陀開化門　豈拘城市與鄉村　直饒邪見人聞得　也落音聲入耳根
一句彌陀多善根　蜎飛輭動也沾恩　三途地獄纔聞得　捨苦皆歸解脫門
（諸經要集十八。比丘方便拔母地獄苦，令殺父、奪位、逆王念佛，全獄脫苦，比丘母在內。）
一切眾生無殺業　十方何處起刀砧　家家戶戶皆修善　勤念彌陀報四恩
生死茫茫古渡頭　彌陀撥動度人舟　夙生有分今生遇　快上船來歸去休
（275）繫心一句阿彌陀　日用閒忙任寡多　如是盡終不妙悟　也教帶業出娑婆
（前段得念佛三昧，惑業清淨，苦果亦亡，往生安養國。後段真信切願念佛，帶業往生。）
勸山居人明‧楚石
山棲念佛最幽深　魚躍澄潭鳥囀林　如此樂邦真境界
自然終日好身心　雪梅競吐枝頭玉　霜橘爭垂葉底金
無量壽光塵剎現　眾生多只向西尋<bf>《卍續藏經》</bf>一○八‧四一七
淨土詩明‧一元
四方極樂眾稱尊　普勸諸人入此門　有口不須閒講論
單提佛號度朝昏　西方弘誓廣流通　一句彌陀好用功
歷歷分明無間斷　聲聲喚醒主人翁<bf>《卍續藏經》</bf>一一○‧三二五
勸修淨土詩（276）清‧省庵
休言極樂苦難生　纔說難生是門（障門有三：一、疑業力深重，二、疑福力輕微，三、疑修行日淺。有此三疑不得往生。）　佛力自能除
業力，信根端可拔疑根（須信彌陀願力深重，尚不棄五逆十惡，何況善人。尚收功於十念一念，何況多念。）　深逃私債藏王府（一入西
方，怨業不能違害。）現受官刑遇聖恩（親蒙佛力，冥府不得勾牽。）　早晚相從裏糧去　此生終不負慈尊
懷淨土詩清‧蓮隱
漸看鬚髮著霜痕　自省已非自討論　一世竟成何事業　
百年還有幾朝昏　便須立志求安宅　休更甘心赴死門
樂國不遙歸有路　蓮臺好去親慈尊<bf>《卍續藏經》</bf>一一○‧三二一
求生淨土（277）
四明尊者云：『此土濁重，十信方出苦輪。彼土境勝，九品悉皆不退。豈不聞大通佛世，受教之徒，已經塵點劫來，尚在聲聞之地，皆因
退轉，故涉長時。如身子己證六心，猶自退落五道，況悠悠修行者乎，蓋由此土多值退緣（難！難！）。故云：「魚子菴羅華，菩薩初發
心，三事因中多，及其結果少（苦！苦！）。若生極樂，藉彼勝緣，博地凡夫，便得不退，以是之故，求生彼國也。」（
摘錄）<bf>《卍續藏經》</bf>一○八‧五七─九九
（278）
<pb n="166"/>
<img n="V\V063.png"/>

（279）
<img n="V\V064.png"/>
<bf>《卍續藏經》</bf>一○八‧九四上
（280）
<img n="V\V065.png"/>
<bf>《卍續藏經》</bf>一○八‧九二下
（281）
<img n="V\V066.png"/>
慈雲懺主曰：「三界大師，歸者罪滅，敬者福生，諸經具說，若能受持一佛名，現獲此報。」
<bf>《卍續藏經》</bf>一○八‧九六上
（282）
<img n="V\V067.png"/>
　
<bf>《卍續藏經》</bf>一○七‧二八七
苟非其人莫學密（283）
<bf>《佛教宗派詳⿴口註》</bf>云：「即凡成聖，其不思議力用。」<bf>《密教綱要》</bf>曰：「密宗之正機，雖
有大小之別，皆以父母所生身，一生即成聖，故曰即凡成聖。」印光法師曰：「密宗以三密加持，能令凡夫現生證聖。其功德力用，不可
以心思，不可以口議，故云不思議力用。雖然此就密宗之本旨說，然須是其人方可。其人謂誰？如金剛智，善無畏等，苟非其人，道不虛
行。今之舉密宗者，皆得皮毛，全無金剛戒力，菩提道心。不去持咒，以斷惑證真，多效現字現象，以問吉凶禍福、前因後果，則與靈鬼
相同。是以敗壞密宗，吾恐避罪不暇，說甚即凡成聖也。」
若得密宗綱髓，專精勤修。若得皮毛枝末，永棄本行。<bf>《印光大師全集》</bf>
<h3>乙二、彌勒淨土</h3>
<bf>《法華文句》</bf>云：「彌勒者，此云慈氏。<bf>《思益》</bf>云：『若眾生見者，即（284）得慈心三昧
，故名慈氏。』<bf>《悲華經》</bf>云：『發願於刀火兵劫中，擁護眾生。故稱慈氏。』又云慈乃姓也，名阿逸多，此翻無勝
。」<bf>《大正藏》</bf>三四‧二三中
四法破四相
<bf>《大乘四法經》</bf>云：
<img n="V\V068.png"/>

禮敬彌勒菩薩功德
<bf>《彌勤上生經》</bf>云：「若有禮敬彌勒佛者，除卻百億劫生死之罪，乃至來世龍華樹下，亦得見佛。又云：我滅度後，
四眾八部，聞名禮拜，命終往生（285）兜率天中。若有男女犯諸禁戒，造眾惡業，聞是菩薩大悲字名，五體投地，誠心懺悔，一切惡
業，速得清淨。若有歸依彌勒菩薩，當知是人得不退轉。彌勒成佛，見佛光明，即時授記。」<bf>《大正藏》</bf>十四‧四二
○中
<bf>《增一》</bf>云：「莫近惡知識　亦莫愚從事　當近善知識　人中最勝者　人本無有惡　習近惡知識　後必種惡根　永在
暗冥中」<bf>《大正藏》</bf>二‧五九七上
一會說法度九十六億人
<bf>《彌勒來時經》</bf>云：「所生城名氾羅那夷，有一婆羅門名須凡，當為彌勒作父，彌勒母名摩訶越題，彌勒當為作子。
身有三十二相八十種好，身長十六丈，初生目徹萬里內，頭中日光照四千里。彌勒得道為佛，有八萬四千婆羅門，皆往到彌勒所師事之，
則棄家作沙門。國王僧羅聞彌勒得佛，則將八十四王，皆棄國捐王以國付太子，共到彌勒佛所，皆除鬚髮為沙門。復有千八百婆羅門，皆
到彌勒佛所作沙門，彌勒父母亦在其中。乃至復有小女人輩八萬四千人，身皆著好衣白珠金銀瓔珞，俱到彌勒佛所，皆脫著身珍寶以（2
86）著地，白佛言：我曹欲持是上佛及諸沙門，我欲從佛作比丘尼。彌勒佛坐為諸比丘僧比丘尼說：皆是釋迦文佛時，誦經者、慈心者
、布施者、不瞋恚者、作佛圖寺者、持信舍利著塔中者、然燈者、懸者、散華者。是諸比丘尼，皆是釋迦文佛時人，持戒者，至誠者，於
今皆來會是聞，諸比丘所說經處者，皆於龍華樹下得道。彌勒佛初一會說經時，有九十六億人，皆得阿羅漢道。」<bf>《大正藏》</bf>
十四‧四三四下
<pb n="167"/>
念佛受歸戒功德
<bf>《無量壽佛經》</bf>云：「佛告彌勒菩薩，假使大千世界滿中猛火，為聞阿彌陀佛名故，要當於中直過，未足為難<bf>
《大正藏》</bf>十二‧二七九上
<bf>《大悲經》</bf>云：「一稱佛名南無佛者，以是善根，入涅槃界，不可盡也。」
<bf>《大正藏》</bf>十二‧九五七上
<bf>《華嚴經》</bf>云：「寧受一切苦，得聞佛音聲，不受一切樂，而不聞佛名。所以無量劫，受此諸苦惱，流轉生死中，不
聞佛名故。」大品云：「若有人，稱南無佛，乃至畢苦，其福不盡。」<bf>《大正藏》</bf>九一‧六六七～七一二
（287）<bf>《增一》</bf>云：「諸有歸會佛，不趣三惡道，受福天人間，後逮（及至）涅槃界。」<bf>《大正藏》</bf>
二．六七八上
<bf>《處胎經》</bf>云：「佛告彌勒偈云：汝所三會人，是吾先所化。九十六億人，受吾五戒者；次是三歸人，九十二億者，
一稱南無佛，皆得成佛道。」
「南無翻皈命，信從，亦云度我。佛德無量，一名攝盡，故稱時即罪除。」
<bf>《大正藏》</bf>五四‧五下
<bf>《華嚴經》</bf>云：「若能念佛心不動，則常見無量佛；若能見無量佛，則見如來體常住。」

<h2>附錄、嘉言懿行（288）</h2>
取經險難遵法修行
<bf>《緇門崇行錄》</bf>云：「晉曇無竭，聞法顯等躬踐佛國，慨然有忘身之誓。於永初元年，集同志曇朗、僧猛等二十五人
發長安，西渡流沙。上無飛鳥，下絕走獸，四顧茫茫，莫知所之，唯望日光以準東西，視人骨以標行路耳。至⿱艹⿱匆心嶺冬夏積雪，惡
龍吐毒，風雨砂礫。前渡雪山，下有大江，流急如箭。東西兩山之脅，繫索為橋，十人一過，到彼岸已，舉煙為幟；後人見煙，知前已渡
，方得更進；久不見煙，則知暴風吹索，人墮江中矣。復過大雪山，懸崖壁立，無安足處。壁有故杙，孔孔相對，先拔下杙，仍攀上杙，
展轉相攀。經於三日，方及平地。檢料同侶，失十二人。進向中天竺，路既空曠，惟齎石蜜為糧，十三人中，又死八人。無竭雖屢經危棘
，而繫念觀音，未嘗暫廢。至舍衛國，遇眾惡象，乃歸命觀音，忽現師子，象遂奔逸。至恒河復值群兕，歸命如初；尋大鷲飛來，牛亦驚
散。後於南天竺，隨舶達廣州，齎（289）經而還。
讀西行傳，千載而下，猶可流涕。即今一字一句，皆先德血汗也。而或以輕心對之，汙手執之，不潔處置之，或存不讀，讀而不行；乃至
用以搏衣食，貨名利而已，悲夫！」<bf>《蓮池大師全集》</bf>二‧二二一九
高僧一言眾僧免難
<bf>《天台九祖傳》</bf>云：「永陽王（智伯陳少主從弟）。王請智者大師金陵暫居靈曜，四月名赴太極殿，開講大智度論題
<bf>《大正藏》</bf>五一‧一○○中及仁王般若經題。時僧尼類多無修業，朝議欲令策經，不通者皆休道。師諫之曰：『調達
日誦萬言，未免淪墜。槃特唯憶一偈，乃獲四果。篤論為道，豈關多誦。？少主大悅，即停搜簡。此師方便護法。』
　　⿴口劄：我國僧尼有專為讀經求利者，亦屬不修正業內之一部份，宜速改悔，生厭離心。
弘宣佛法休為名利（290）
<bf>《次第略論》</bf>云：「<bf>《俱舍》</bf>」云：『無染行法施，如經而宣說。』彼自釋云
：『是故若說法邪妄，及染污心，希求利養恭敬名聞，宣說者，彼等皆自壞其大
福利。故說法者，發清淨心，最為重要。』」
　　⿴口劄：為利說法誦經，違佛制教。邪命自居，當結不如意果。
山寂廛喧聖凡差別
永嘉禪師復荊溪大師函云：「寂不在山，喧不在塵」句。對內凡已上，無戒羸毀破之患者而言。若是薄地凡夫比丘，宜居山谷，遠離都市
為上策。若凡僧樂居村城繁市，六根散亂，淨戒不易成就，禪智無由生起，貪欲煩惱數數現行，遇境逢緣，或犯死罪及次死罪。真為生死
出家，求聖興行者，宜速遷移為妙。」
彌勒降神說瑜伽論（291）
<bf>《瑜伽師地論》</bf>百卷，玄奘大師貞觀十九年取來；同時持如來舍利一百五十粒、佛像七軀、三藏聖教要文凡六百五十
七部；於弘福寺安置。奘師執文，譯為唐語，二十二年五月十五日絕筆。此瑜伽論是佛滅度後，彌勒菩薩自史多天宮，降於中印度阿瑜
他國，為無著菩薩之說也。
佛滅後千年中，無著菩薩於阿瑜他國講堂，夜昇兜率內院聞法，日還為眾說法。瑜伽譯相應，謂與中道理相應也。（見唐中書令許敬宗序
）
保僧格修淨行
休說僧伽體易得，祇因積劫種善根。<bf>《見聞錄》</bf>云：「安徽省寧國縣水東鄉民，忘其姓名。居常修善，齋僧布施無虛
日。偶因病暴卒至冥府，冥王稽其陽算未盡，遣還。民乞曰，為人多苦，不欲更還，如是再三，王乃問：『欲作何等？』答曰：『願預僧
流。』王驚曰：『汝福幾何，望此高位？計汝生平福力，祇可作一百戶耳。』民又固乞，設不能為名德沙門，求作燒火僧足（292）矣
。王曰：『燒火僧亦萬萬不易作。？且與汝作一千戶如何？』民又不欲。王曰：『必欲燒火僧，且回陽間，盡其形壽極力修福，或可冀耳
。』民遂復甦，作福倍前，數年乃逝。」（九華山空如老人說）
<pb n="168"/>
古德箴訓
<bf>《寒笳集》</bf>云：「切忌餽送白衣，宴會居士。切忌無恥喪心，到俗人家念經拜懺，漸成應付。即檀越（施主）到山門
作福，亦須示以佛法尊重，切莫如近時叢林套子。」<bf>《蕅益大師全集》</bf>十七‧一○九四○
山居養靜進德延年
袁中道字小修，宏道之弟，與兩兄號稱公安三袁。再說小修窮愁之時，痛哭流涕，可謂慘哉。但其晚年似已看破紅塵，傾囊而買得山峰一
，建菴於山上，研讀佛經。看山聽泉，惟覺青山解語，綠水知心；伊蒲可以續命，貝葉可以忘言。其自白：吾賊性坦直，更不忍嘿，與世
人久處，必招愆尤。不若寂居山中，友麋鹿而伴梅鶴，邇清淨即清淨易，令繁華之習漸消，清淨之（293）樂方新。骨肉受命慳薄，惟
盡捐嗜欲，可望延壽。業緣在現，未能盡卻，必居山中，乃能掃除。又自豪曰：但鳳凰不與凡鳥同群，麒麟不代凡駟伏櫪。大丈夫既不能
為世碩人，洗蕩乾坤，即當居山之頂，目視雲漢，手捫星辰。必不隨群逐隊，自取羞辱也。（見辛亥年正月二十日工商日報）
　　⿴口劄：右一段文，與<bf>《淨土十要》</bf>第四冊百卅一頁。公安鳧隱袁中道紀有關。
最初出家頓捨財色
<bf>《神僧傳》</bf>云：「道仙，一名僧仙。釋道仙，本康居國人，初以遊賈為業。後值僧達禪師，為其說法，遂沈寶船於江
。辭妻子，投灌口竹林寺而出家焉。初落髮日，對眾誓曰，不成道者，不出此山。」
（摘錄）<bf>《大正藏》</bf>五○‧九七七中
續藏經中補經債事
浙江省吳興縣東南義烏鎮，利濟寺僧師徒二人，俱稱謹厚。託以經懺者（294）日益眾，因致饒裕。而悋嗇不自享用，亦不布施。後得
疾，族人迎歸調治，俄而謝世，平生積貯，盡為族有，十年後現夢於所親曰：「經懺未完者，陰府考校甚急，苦不可言。世人所傳於閃電
光中，認字讀還，信不誣也。筆之以誡夫應緣者。」
　　⿴口劄：汝作經懺二十餘年，積貯財寶，不自享受，亦不布施，存銀行中。人命無常，出息不返，即是隔世。放棄經懺，居寂靜處，
持戒念佛，否則補經臨頭，悔之不及。
守壇橫超菩薩寶訓
<bf>《蓮修起信錄》</bf>卷二云：「偈曰：
彌陀一句超生死　念得圓融見法王　萬劫千生怨盡釋　剎那含笑證蓮邦
吾生前為布客，六十年買賣真實，不肯少人分寸。持準提齋，放生戒殺，死後無罪，且深信淨土，來此守壇。我佛開念佛橫超之門，世間
業識甚深，往往不信。近冥中大興淨業，各處城隍開念佛道場，已有九百三十處。凡世間人死過七七日，方照在世善惡，各受業報；四十
九日內未經發落之魂識，即送入道場念佛，如果誠信不疑，即可化解冤愆，超生極樂；若無深信，依舊輪迴隨業受報。淨佛！爾可知虛空
諸佛，設一道場，金瓦玉柱，璃寶階，宮殿直到星宿天，常有諸佛菩薩往來說法。上界天仙，來此道場歸依受戒，各發菩提。」
<bf>《卍續藏經》</bf>一一○‧二一九下
禪師嘉言懿行
<bf>《法海》</bf>云：「白居易問惟寬禪師曰：『既曰禪師，何以說法？』師曰：『無上菩提者，被於身為律，說於口為法，
行於心為禪。應用有三，其致一也。譬如江湖淮漢，在處立名。名雖不一，水性無二。律即是法，法不離禪。云何於中妄起分別。』<bf>
《蕅益大師全集》</bf>三‧十六
<bf>《法海》</bf>云：「東京善本禪師。師所至，見畫佛菩薩行立之像，不敢坐。素饌以魚載名者，皆不食。其精誠敬事，防
心離過類如此。」
<bf>《蕅益大師全集》</bf>三‧四六
擇地而居修道易成（296）
<bf>《佛教宗派詳⿴口註》</bf>云：「抱朴子內篇云：『諸山不可煉金丹，以其皆有水石之精。唯太華、少室、縉雲、羅浮、
大小天台、正神主之，可以修練。』審此，則其靈敞詭異，出仙入佛，為天下巨觀，宜哉！」
太華即華山，陝西太華山。少室，嵩山也。縉雲，山名，在浙江省縉雲縣境；又名仙都山，在麗水縣。羅浮，山名，在廣東省增城縣東，
葛洪得仙於此。大小天台山，修心易成道。
天欲不能染其心
<bf>《禪祕要經》</bf>云：「長老目連得羅漢道，本婦將從盛服莊嚴，欲壞目連。目蓮爾時為說偈言：
汝身骨幹立　皮肉相纏裏　不淨內充滿　無一是妙物
一切諸欲毒　我今已滅盡　五欲已遠離　魔網已壞裂
我心如虛空　一切無所著　正使天欲來　不能染我心」
（297）（摘錄）<bf>《大正藏》</bf>十五‧二三八上
不違夙願出家證道
<pb n="169"/>
<bf>《佛祖統紀》</bf>云：「六祖法華尊者智威，姓蔣氏，處州縉雲人（今浙江麗水縣，母朱氏，家世業儒。年十八，為本郡
堂長（郡學之職）。父母令歸納婦。路遇梵僧謂之曰：『少年何意欲違昔日重誓耶？』因示其五願曰：『一、願臨終正念，二、願不墮三
途，三、願人中託生，四、願童真出家，五、願不為流俗之僧。』蓋前身為徐陵，聽智者講經，深有詣入，對智者親立此願。師聞願已，
不復還家，即往國清寺投章安為師。受具之後，咨受心要，定慧俱發，即證法華三昧。）
<bf>《大正藏》</bf>四九‧一八七中
　　⿴口劄：觀此可知彼陳隋之間，亦有行同流俗比丘云云。
贊台宗八祖左溪大師
贊曰：「刺史張成綺狀其行曰：『師誨人無倦，講不待眾，食無重味，居必偏廈。非因討尋經論，不虛行一步。未嘗因利說一句法，未嘗
因法受一（298）毫財。』」
　　⿴口劄：現有少數出家之人，歷年累月為利讀經，違出俗本志，亦不覺其非，長劫輪迴非此而何。希諸仁者，為自利利人，弘宣佛法
，讀誦禮懺，則免賣道之咎也。
無著菩薩略傳
阿僧伽是無著菩薩之梵名，為法相宗之祖，天親之兄。菩薩夜昇史多天，於慈氏菩薩所，受瑜伽論，晝則下天為眾說法。菩薩籍屬健陀
羅國人，佛滅度後一千年，出現於世，初從小乘彌塞部出家，後信大乘。
受出家戒功高
<bf>《雜寶藏經》</bf>云：「昔蘆留城有優陀羨王，聰明解達有大智慧。其一夫人，名曰有相，端正少雙兼有德行，王甚愛敬
。時彼國法：諸為王者不自彈琴。爾時夫人在於曲室共王歡戲，自恃王寵，遣王彈琴，自起為舞，初舉手時，王素善相，見夫人死相已
現，計其餘命不過七日，王即捨琴慘然長歎。（299）夫人白王：『受王恩寵，敢於曲室，求王彈琴，自起為舞，用為歡樂，有何不適
，捨琴長歎？願王告語。』王不肯答。慇懃不已，王以實答。夫人聞之甚懷憂懼，即白王言：『我聞石室比丘尼言，若能信心出家一日必
得生天，我欲出家，願王聽許。』王愛情重，語夫人言：『至六日頭，當聽汝去，不相免意。』遂至六日，王語夫人：『汝能善心，求欲
出家，若得生天，必來見我，我乃聽去。』作是誓已，夫人許可，便得出家受八戒齋，即於其日飲石蜜漿，腹中絞結，至七日旦即便命終
。乘是善緣，得生天上。憶本誓故，來詣王所，光明熾盛，徧照王宮。時王問言：『汝為是誰？』天即答言：『我是王婦有相夫人。』王
喜白言：『願來就坐。』天答之言：『我今觀王臭穢叵近，但以先誓，故來見王。』王聞是已，心開意解，而自歎言：『今彼天者本是我
婦，出家一日便得生天，神志高遠，而見鄙賤，我今何故而不出家？我曾聞說，天一爪甲，直一閻浮提地，我此一國何足何貪。』作是語
已，捨位與太子，出家修道得阿羅漢。」（摘錄）<bf>《大正藏》</bf>四‧四九五上
故<bf>《智論》</bf>云：「孔雀雖有色嚴身，不如鴻鶴能遠飛；白衣雖有富貴力，不如出家功德深。」
為法忘身針刺流血不痛（300）
<bf>《六度集經》</bf>云：「昔者菩薩時為凡夫，聞佛名號相好道力，功德巍巍，諸天共宗，則高行者眾苦都滅矣。菩薩存想
，吟泣無寧。曰：『吾從得天師經典，翫誦執行，以致為佛；愈眾生病，令還本淨乎？』時佛去世，無除饉（比丘）眾，莫由受聞。鄰有
凡夫，其性貪殘，菩薩精進志銳。曰：『吾知佛三義一章，爾欲稟乎？』菩薩聞之，其喜無量。稽首足下，伏地請戒。知偈者曰：『斯
為無上正真最正覺道法，御天人師之要教也，子欲徒聞之，豈其然乎！』答曰：『請問法儀，厥義何之？』曰：『爾審懇誠者，身毛一孔
一針刺之，血流身痛，心不悔者，尊教可聞矣。』答曰：『聞佛則殞，吾欣為之，豈況刺身而生存者乎？』即布針，以刺身，血若流泉。
菩薩喜於聞法，得無痛之定。天帝釋菩薩志銳，為其愴然。化令全身一毛孔者，有一針刺矣。其人之，照厥志高，即授之曰：『守口
、攝意、身無犯惡；除是三行，得賢徑度。是諸如來無所著正真尊最正覺戒真說也。』菩薩聞戒，歡喜稽首，顧視身針，霍然不現。顏影
奕奕，氣力踰前。天人鬼龍，靡不歎懿。（301）志進行高，踵指相尋。遂致得佛，拯濟眾生。佛告諸比丘：『授菩薩偈者，今調達是
。調達雖先知佛偈，猶盲執燭照，彼不自明，何益於己？菩薩銳志度無極行，精進如是。』」
比丘以身代鵝受苦
<bf>《大莊嚴論》</bf>云：「乃至爾時珠師，語比丘言：『何用多語。』遂加繫縛，倍更撾打，以繩急絞，耳眼鼻口盡皆血出
。時彼鵝者即來食血。珠師瞋忿，打鵝即死。比丘問言：『此鵝死活？』珠師答言：『鵝今死活，何足故問。』時彼比丘即
向鵝所，見鵝既死，涕泣不樂。即向鵝說偈言：『
我忍諸苦惱　望使此鵝活　令我命未絕　鵝在我前死
我望護汝命　受是極辛苦　何意汝先死　我果報不成』
珠師問比丘言：『鵝今於汝竟是何親，愁惱乃爾？』比丘答言：『不滿我願，所以不樂。』珠師問言：『欲作何願？』比丘以偈答言：『

菩薩往昔時　捨身以貿鴿　我亦作是意　捨命欲代鵝
欲令此鵝活　久住常安樂　由汝殺鵝故　心願不滿足』
（302）爾時比丘更具說已，珠師即開鵝腹而還得珠。既得珠已，便舉聲號哭，語比丘言：『汝護鵝命不惜於身，使我造此非法之事。
即說頌說：
　　　汝於佛標相　極為甚相稱　我以愚癡故　不能善觀察
　　　願當暫留住　少聽我懺悔　南無清淨行　南無堅持戒
　　　能持禁戒者　為鵝身受苦　不犯於禁戒　此事實難有』」
（摘錄）<bf>《大正藏》</bf>五四‧九四與九五中
建立精舍福報羅漢
<bf>《諸德福田經》</bf>云：「於時座中，有一比丘名曰聽聽，聞法欣悅；即從座起為佛作禮，長跪叉手，白世尊曰：『佛教
真諦，洪潤無量，所以者何？我念宿命無數世時，生波羅奈國，為長者子，於大道邊，作小精舍，床臥漿糧，供給眾僧，行路頓乏，亦得
止息。緣此功德，命終生天，為天帝釋，下生世間，為轉輪聖王，各三十六反，典領天人，食福自然。今值世尊，顧臨眾生，蠲我愚濁，
安以淨慧，生死栽枯，號曰真人，福報誠諦，其為然矣。爾時聽聰以偈頌曰：
（303）惟念過去世　供養為輕微　蒙報歷遐劫　餘福值天師
淨慧斷生死　痴愛情無遺　佛恩流無窮　是故重自歸」
<pb n="170"/>
（摘錄）<bf>《大正藏》</bf>十六‧七七七中
　　⿴口劄：真人者，總稱阿羅漢，是為證真理之人故也。真理是所證，無生智是能證，故名真人。又<bf>《中本起經》</bf>
曰：「身正修德，履道忽榮棄利，義曰真人。」又天師者，即天人師也。<bf>《智論》</bf>云：「天人教師，謂佛示導是應作
是不應作、是善是不善；是人依教行，不捨道法，得煩惱解脫報；是名天人師。」
迦蘭陀長者施佛精舍事
<bf>《中本起經》</bf>云：「王舍城有豪貴長者，名迦蘭陀，追惜我園施與尼犍，不得奉佛及僧，臥不安席。有大鬼將軍，名
曰半師，承佛神旨，即召夜叉推逐尼犍，裸形無恥不應止此。鬼師奉勅，撾打尼犍，拖拽器物。尼犍怖走曰：『此何惡人暴害乃爾？』鬼
師答言：『長者迦蘭陀，當持竹園作佛精舍，大鬼將軍半師見勅逐汝輩耳。』明日尼犍共責長者，長者心悅吾願遂矣。答尼（304）犍
曰：『此諸鬼神強暴含瞋，懼必作害，不如委去更求所安。尼犍念恨，即日恚去。長者修立精舍，僧房坐具，眾嚴都畢，行詣樹下請佛及
僧，眾祐受施止頓化濟，靡不欣樂。』
（摘錄）<bf>《大正藏》</bf>四‧一五三中
不求天女為求道
經云：「爾時護國母戀子不捨，復設方便作如是念：子在家時所有妻室，當令莊嚴珠寶飾身，來護國所悅可其（子）意。作是念已，詣其
妻所而告之言：『汝夫護國，昔在家時所有愛樂，珍寶瓔珞莊嚴之具，汝今莊嚴往護國所，悅可其意。』時護國妻受其命已，以眾寶具即
時莊嚴，詣護國所，到彼白言：『長者子！汝意云何，所持梵行，莫為求天女不？』護國告言：『不也，大姊。我持梵行為求道果，如汝
所說是義不然。』時護國妻聞呼姊聲，即變容色負慚而退。」
教誡檀越修善止惡
<bf>《佛說阿育王譬喻經》</bf>云：『昔有賢者，居舍衛國東南三十里，家門奉（305）法，供養道人。家公好喜殺豬、賣
肉。道人漸漸知之，未及呵誡，老公遂便命終，在恆河受鬼神形，有白鐵輪，鋒刃如霜雪，隨流刺之，苦痛不可言！後道人渡恆水，正與
鬼神相遇，其鬼便出半身在水上，捉船顧言：『捉道人著水中。不著，盡殺船上人。』其時，有一賢者，便問鬼言：『何以故？索是道人
？』鬼神言：『我在世時，供養道人。道人心知我殺豬賣肉，而不呵止我，是以欲殺道人。』賢者聞者：『君業殺豬，乃致此罪；今復欲
殺道人，罪豈不多乎？』鬼神思言，實如賢者之說，便放令去。道人得去，還語其家子孫，為作追福，鬼神得免其苦。」示語後世人，道
人受供養，不可不教誡。
<bf>《大正藏》</bf>五○‧一七一中
　　<bf>《大涅槃經》</bf>云：「偈云：
　　「於於父母　佛及弟子　生不善心
　　　起於惡業　如是果報　在無間獄」
地得金錢喻
<bf>《百喻經》</bf>云：「昔有貧人在路而行，道中偶得一囊金錢，心大喜躍，（306）即便數之；數未能周，金主忽至盡
還奪錢，其人當時悔不疾去，懊惱之情甚為極苦。遇佛法者亦復如是，雖得值遇三寶福田，不勤方便修行善業，忽爾命終墮三惡道；如彼
愚人，還為其主奪錢而去。如偈所說：
今日營此事　明日造彼事　樂著不觀苦　不覺死賊至
忽忽營眾務　凡人無不爾　如彼數錢者　其事亦如是」
<bf>《大正藏》</bf>四‧五五六中
惡業因地獄果
<bf>《淨土三昧經》</bf>云：「閻羅王下有五官：一、鮮官禁殺；二、水官禁盜；三、鐵官禁婬；四、土官禁妄；五、天官禁
酒。」
<bf>《冥報祥記》</bf>云：「趙泰死，府君令泰作水官都督，知諸獄事。見一方城二百里，名為受變形城。地獄考治已畢者，
當於此城受報變形。泰入其城，見數百局吏，對校文書。云：『殺生者當作蜉蝣，朝生暮死。劫盜者當作豬羊，受人屠割。婬伕者作鶴鶩
麞麋。兩舌者作鵄梟鵂鶹。捍債者為驢騾牛馬。』」
經云：「為人喜婬欲者，死入地獄，男抱銅柱，女臥鐵床，後轉生婬禽（307）婬獸中。」
諸法非有因果非無
歸憑三寶，志求解脫，於身命財，修三堅法。（身命財三種謂之三堅法。）知身虛幻，無有自性。色即是空，誰是我者，一切諸法，但有
假名，無一定實，是我身者。四大五陰，（五陰即五蘊）一一非我，和合亦無。內外推求，如水聚沫，浮泡陽燄，芭蕉幻化，鏡像水月，
畢竟無人。無明不了，妄執為我，於非實中，橫生貪著。殺生偷盜，婬穢荒迷，竟夜終朝，矻矻造業。雖非真實，善惡報應，如影隨形。
作是觀時，不以惡求而養身命，應自觀身，如毒蛇想，為治病故，受於四事。（見佛經精華錄箋⿴口註三一）
修愛別離苦觀
<bf>《涅槃經》</bf>云：「迦葉！云何菩薩摩訶薩住於大乘大涅槃經，觀愛別離苦，能為一切眾苦根本。如說偈言：
因愛生憂　因愛生怖　若離於愛　何憂何怖
（308）愛因緣故則生憂苦；以憂苦故，則令眾生生於衰老。愛別離苦，所謂命終。善男子！以別離故能生種種微細諸苦，令當為汝分
別顯示。」
<bf>《大正藏》</bf>十二‧六七九中
成道之前天魔擾亂
<pb n="171"/>
<bf>《過去現在因果經》</bf>云：「菩薩爾時，眼不視箭，箭停空中，其鏃下向，變成蓮華。時三天女白菩薩言：『仁者至德
，天人所敬，應有供持。我等今者，年在盛時，天女端正，無踰我者。天今遣我，以相供給，晨昏寢臥，願侍左右。』菩薩答言：『汝植
小善，得為天身；不念無常，而作妖媚。形體雖美，而心不端，婬惑不善，死必當墮三惡道中，受鳥獸身，免之甚難。汝等今者，欲亂定
意，非清淨心；今便可去，吾不相須。』」<bf>《佛教大藏經》</bf>二六‧五九八
聖凡皆由三業成就
佛授槃特比丘一偈云：「守口攝意身莫犯，如是行者得度世。」佛言：（309）「汝今年老唯誦一偈，人皆知之不足為奇，須解其義。
所謂身三口四意三，觀其所起，察其所滅。由之生天，由之墜淵；由之得道，泥洹自然。分別乃到無量妙法，心開意解，得阿羅漢。由無
遮故，其根雖鈍，易得道故。」（見玄籤二之五）
<bf>《出曜經》</bf>云：「偈云：
三業具足　壞結使寇　亦無疑難　戒為立志
定檢亂心　慧斷結使　是故說曰　戒定慧解」
遇聖僧滅苦善生
<bf>《成論》</bf>云：「又若縱逸人所造惡業，則為地獄；若為知識所護，則得生天上。如莎婆魁膾臨命終時，舍利弗到其所
，是人即以惡眼視舍利弗，不能令異呼小來前，更以氣噓之。見舍利弗光色益榮，便生念言：此人勝我，不可殺也。即以淨心，七反上下
視舍利弗。以此因緣七生天上，七生人中，後得辟支佛道。」
<bf>《大正藏》</bf>三二‧三○一上
被人訛傳的佛偈（310）
<bf>《行宗》</bf>云：「阿難聞竹林比丘誦法偈云：
　　若人生百歲　不見水老鶴　不如生一日　而得見之
　　阿難慘然云：『此非佛偈。佛偈云：
　　若人生百歲　不解生滅法　不如生一日　而得解了之』」
<bf>《卍續藏經》</bf>六二‧一七五下
警世詩──晉陀羅
不結良因與善緣　苦貪名利日憂煎
豈知住世金銀寶　借汝權看數十年
其二──晉迦哩迦
愛欲牽纏沒了期　日生煩惱鎮相隨
官中囹圄猶存赦　家業拘牽沒赦時
謗大乘受苦深（311）
<bf>《諸經要集》</bf>云：「<bf>《入大乘論》</bf>堅意菩薩說偈：
誹謗大乘法　決定趣惡道　焚燒甚痛苦　業報罪信爾
若從地獄出　後受餘惡報　諸根常缺陋　永不聞法音
設使得聞者　復生於謗法　以謗法因緣　還墮於地獄
<bf>《大正藏》</bf>五四‧八一中
<bf>《出曜經》</bf>云：
旃檀多香　青蓮芳華　雖謂是真　不如戒香<bf>《大正藏》</bf>四‧六五七下
對三寶生喜怒的果報
<pb n="172"/>
<bf>《分別善惡報應經》</bf>云：「起瞋煩惱，毀謗佛、師及比丘，墮於惡趣。
於佛起惡心　毀謗生輕慢　入大地獄中　受苦無窮盡
有諸數取趣　於師及比丘　暫時起惡心　命終墮地獄
佛言：於我發誠諦心，獲報如是：
（312）此一數取趣　發心見我喜　命終往生天　如捨於重擔
若於說法師　如來及比丘　暫時心歡喜　獲果亦如是」
（摘錄）<bf>《大正藏》</bf>一‧八九五下
供養舍利造佛形
<bf>《浴像功德經》</bf>云：「若善男子善女人等，供養舍利造佛形像如大麥等，造塔如菴羅果，表剎如針，蓋如浮萍，持佛
舍利如芥子大安置其中，所得功德，如我在世等無差別。如是之人得十五種功德：一者得淨念心；二者得順法心；三者得慚愧心；四者得
見如來；五者發淨信心；六者能持正法；七者如說修行；八者得親近諸佛；九者諸佛國土隨意受生；十者若生人中生大姓家，其心柔軟人
所敬重；十一者纔生人中得念佛心，十二者諸魔軍眾不能惱亂；十三者於末法時能護正法；十四者常得十方諸佛如來恆加覆護；十五者速
得成就五分法身。爾時世尊而說頌曰：
　　若以清淨心　於如來滅後　供養舍利者　或造於塔廟
　　及如來形像　於彼塔像前　掃塗曼陀羅　以種種華香
（313）散布於其上　以諸妙香水　而浴於佛像　上妙諸飲食
　　淨持以供養　讚禮佛功德　無量難思議　智慧及神通
　　諸善巧方便　悉皆到彼岸」<bf>《大正藏》</bf>十六‧七九九上
修八正道證四沙門果
<bf>《般泥洹經》</bf>云：「如是須跋陀羅，昔我出家十有二年，道成得佛；所說經法，但五十載。自從捨家，有戒有定有慧
有解，得度知見，說正道者，唯佛法門，非凡異也。我本所履，有八正道，第一沙門，亦從是得，二三至四，皆從是成。若不見此八真道
者，彼為不得沙門四道。所謂八真道者：一者正見，見今世後世，作善得福，為惡得殃。知苦知集，滅行得道。二者為正思，思樂出家，
去諍怒心。三者正言，言諦至誠，柔軟忠信。四為正行，不殺不邪，無有婬心。五者正命，求利衣食，以道不邪。六為正治，抑制惡行，
發起善意。七為正志，志惟四觀，身痛意法，解非常苦，非身非淨。八為正定，一向無為，成四禪行。沙門梵志，履此八正，及成四道，
能師子吼。我賢弟子，行無放逸，世間意滅，故得羅漢。」
（314）⿴口劄：須跋善賢最後得度
請賓頭盧法
賓頭盧頗羅墮誓阿羅漢，昔為樹提長者現神足故，佛擯之不聽涅槃，勅令為末法四部眾作福田。請時，於淨處燒香禮拜，向天竺摩梨山，
至心稱名言：「大德賓頭盧頗羅墮誓！受佛教勅，為末法人作福田；願受我請，於此處食。」請時不得關閉門窗，精誠懇請，必定降臨。
<bf>《大正藏》</bf>三二‧七八四中
世間四難
<bf>《菩薩本行經》</bf>云：「匿王言：『此是我人民而向屈辱，實為甚難。』須達復言：『而我貧窮，行於布施，亦復甚難
。尸羅師質，為國平正，為賊所捉，臨命不犯妄語，賊便放之，實為甚難。復有天名曰尸迦梨，於高樓上臥，有天女來，以持禁戒而不受
之，實為甚難。』於是四人，即於佛前各說頌曰：『
（315）貧窮布施難　豪貴忍辱難　危嶮持戒難　少壯捨欲難』」
<bf>《大正藏》</bf>三‧一一五下
謗人罪深苦重
<bf>《發覺淨心經》</bf>云：「時有六十初發菩薩，共到佛所，五體投地，禮佛足已，於地未起，悲啼雨淚，向佛合掌而作是
言：『善哉！世尊！我等業障，願分別說，令我等輩，自清淨心，勿復更造。』佛告彼菩薩言：『諸善男子！汝等過去於拘留孫如來教中
，出家學道。既出家已，住於禁戒，於戒放逸；住於多聞，多聞放逸；住於頭陀，功德皆悉損減。於時有二法師比丘，汝於彼所，誹謗婬
欲，為多利養名聞因緣，於彼親友施主之家，嫉妒慳貪。於二法師所親友檀越，汝復破壞離散，兩舌毀辱，令生疑惑，不生信心，信心不
足，說非善事。時二法師所，有眾生敬信隨順之者，令彼等輩斷諸善根，作諸障礙。汝等以此業障故，遂於六千二百千歲墮於阿鼻大地獄
中；復於四萬歲墮於等活地獄中；復於二萬歲墮黑繩地獄；復於八百千歲墮熱地獄；復於彼處捨命已，後還得人身，於五百世中生盲無目
。以業障故，所生之處，一（316）切暗鈍，忘失本心。善根閉塞，眾皆捨棄。常被欺凌，為人憎惡，毀訾誹謗。常生邊地貧賤之處，
下種姓家，少利養、少名聞，不為他人恭敬供養，亦不尊重。人所不喜，眾所厭惡。汝等從此捨身命已，於後五百歲中正法滅時，還生於
惡國惡人之處下種姓家，貧窮下賤，被他誹謗，忘失本心，而於善根常有障礙，雖暫遇明還被翳暗。汝等於彼五百歲後，一切業障爾乃滅
盡。於後得生阿彌陀國極樂世界，時彼如來方授汝等阿耨菩提記。』
<bf>《大正藏》</bf>十二‧四三下
可焚毀外道書刊
所謂外道者，邪心見理，發於邪智；施設虛妄言論，引人入邪道；害人非淺，障信正法；眾生本無邪，因師而邪；以彼不稟正教，故名外
道。
經云：「舍利弗、目犍連，到地獄中見同修外道法時伴侶於中受苦。彼言，閻羅王曾說：『若出苦者，汝所傳法及一切道具毀滅，無人信
行時，方出地獄苦。希望二聖返陽世時，教我所化徒眾莫學習彼法，將一切道具毀棄。』二位尊者回陽間路，逢彼徒眾，作法會歸，目連
尊者具說具於地獄中遇彼師及（317）所囑託之事。」以此文證可破壞焚毀外道書籍，消除一般人不正知見故。
文殊彌勒二大士是出家身
<pb n="173"/>
<bf>《文殊師利涅槃經》</bf>云：「爾時跋陀波羅即從座起，整衣服，為佛作禮長跪合掌白佛言：『世尊！是文殊師利法王子
，己曾親近百千諸佛，在此娑婆世界施作佛事，於十方面變現自在，卻後久遠當般涅槃。』佛告跋陀波羅：『此文殊師利有大慈悲，生於
此國多羅聚落梵德婆羅門家。其生之時，家內屋宅化如蓮華，從母右脅出，身紫金色，墮地能語，如天童子，有七寶蓋隨覆其上，詣諸仙
人求出家法，諸婆羅門九十五種，諸論議師無能酬對，唯於我所出家學道，住首楞嚴三昧，以此三昧力故，於十方面或現初生、出家、滅
度、入般涅槃，現分舍利，饒益眾生。』」<bf>《大正藏》</bf>一四‧四八○下
觀佛毫相滅罪
<bf>《觀佛三昧經》</bf>云：「昔過去久遠有佛出世，號曰空王。入涅槃後，有四比丘，共為同學，習佛正法。煩惱覆心，不
能堅持佛法寶藏，多不善業，（318）當墮惡道。空中有聲語比丘言：『空王如來雖復涅槃，汝之所犯謂無救者，汝等今可入塔觀像，
與佛在世時，等無有異。』聞空聲已，入善觀像眉間毫相，即作是念：如來在世，光明色身與此何異，佛大人相願除我罪。作是語已，如
大山崩，五體投地懺悔諸罪。由入佛塔觀佛毫相懺悔因緣，後八十億阿僧祇劫不墮惡道，生生常見十方諸佛，於諸佛所，受持甚深念佛三
昧。得三昧已，為十方佛現前授記，今悉成佛。東方有國，名曰妙喜，佛號阿閃，即第一比丘是。南方有國，名曰歡喜，佛號寶相，即第
二比丘是。西方有國，名曰極樂，佛號無量壽，即第三比丘是。北方有國，名蓮華莊嚴，佛號微妙聲，即第四比丘是。以是因緣，行者應
當如是願觀佛也。」<bf>《大正藏》</bf>五四‧二上
人身難得而易失
<bf>《藥師燈燄》</bf>云：「諸大乘經說六度法，總為菩薩因緣。勸汝布施，汝又不肯。勸汝持戒，汝又不能。甚至積集資財
，破壞軌則。一味我慢貢高，耑與忍辱相反。厭棄多聞，與精進相反。微敗正見，與禪定相反。于佛所說（319）契經深意不能了解，
與知慧相反。一切聲聞緣覺諸小乘法，是束縛汝不定的。這六度萬行明明大路在汝面前，汝又當面錯過。」（摘錄）<bf>《卍續藏經
》</bf>五九‧一四五上
四種吉祥夢
<bf>《發菩提心破諸魔經》</bf>云：「爾時世尊告婆羅門言：『如汝所夢是吉祥相。婆羅門！汝今當知：若人夢中見四種相者
，皆是最上吉祥勝相，何等為四？一者白蓮華；二者白傘蓋；三者月輪；四者佛像。若見如是四種相者，當知必得最上大利。爾時世尊欲
重宣此義而說偈曰：
夢中若見蓮華相　及白傘蓋皆吉祥
或見清淨大月輪　夢者當獲最上利
又復若見佛形像　是相最上中最勝
斯人一切所愛敬　當能成就諸功德』」<bf>《大正藏》</bf>一七‧八九六下
龍畏乞咽下珠（320）
<bf>《五分》</bf>云：「又告比丘，乃過去世於恒水邊，有一仙人住於石窟，爾時龍王日從水出，以身七圍繞仙人，舒頭在
上下向敬視。仙人後時遊行人間，弟子守窟，龍亦如前日來恭敬，弟子怖畏，即大贏瘦。我於爾時行菩薩道，遊恆水邊，見其如此，即問
其故。具答如是。我復問言：『汝今欲不復見龍耶？』答言：『爾。』又問：『汝見龍咽下有何等物？』答言：『有摩尼珠。』我復語言
：『龍若來時，汝便合掌向龍，作如是語：『我今須汝咽下摩尼珠，願以施我。』爾時仙人弟子，聞我語已，龍從水出，便從索之。龍聞
乞珠，不前不卻，默然而住。時仙人弟子復為龍王說此偈言：
龍王今須汝　咽下摩尼珠　意甚愛樂之　如何默無言
龍即以偈答：
我一切所須　皆由此珠得　汝今從吾乞　永絕不復來
如火急爆聲　使人心恐懼　我今聞汝言　惶恐踰於此
於是世尊引古說偈：
（321）乞者人不愛　數則致怨憎　龍王聞乞聲　一去不復還」
<bf>《大正藏》</bf>二二‧一三中
不善業感外物惡劣
<bf>《業報差別經》</bf>云：「復有十業，能令眾生得外惡報，若諸眾生於十惡業多修習故，感諸外物悉不具足。何等為十？
一者以其殺生業故，令諸外報大地鹹鹵、藥草無力。二者以其偷盜業故，感外霜雹螽蝗等，令世飢饉。三者以其邪婬業故，感惡風雨及諸
塵埃。四者以其妄語業故，感生外物皆悉臭穢。五者以其兩舌業故，感外大地高下不平，山陵阜株杭丘坑。六者以其惡口業故，感生外
報瓦石沙礫粗澀惡物，不可觸近。七者以其綺語業故，令諸所有草木稠林，枝條棘刺。八者以其貪多業故，感生外報，令諸苗稼子實微細
。九者以其瞋恚業故，令諸樹木果實苦澀。十者以其邪見業故，感生外報苗稼不實，收獲少。如是十業，得外報惡。」<bf>《大正
藏》</bf>一‧八九四中
<bf>《大日經》</bf>云：「謂一、貪心，隨順染法也。二、無貪心，隨順無染法也。三、瞋心，隨順怒法也。四、慈心，隨順
慈法修行也。五、癡心，不觀（322）法之是非善惡，遇便信受也。六、智心，順修殊勝增上法也。」
<bf>《大正藏》</bf>十八‧二下
讀誦經不解修無利
譬如有人漂沒大水，渴乏而死。有諸沙門多讀誦經，而不能止貪慧癡渴。法水漂沒，煩惱渴死，墮諸惡道。譬如藥師持藥囊行，而自身病
不能療治。多聞之人有煩惱，亦復如是。雖有多聞，不止煩惱，不能自利。
多聞人修自他二利
<bf>《法海》</bf>云：「<bf>《文殊師利所說不思議佛境界經》</bf>云：『多聞以八法而得清淨：一者敬順師長，
二者摧伏憍慢，三者精勤記持，四者正念不錯，五者說釋無倦，六者不自矜伐，七者如理觀察，八者依教修行。』」
<bf>《蕅益大師全集》</bf>三‧一九六二
讀誦經不修力微（323）
<pb n="174"/>
<bf>《法海》</bf>云：「<bf>《大方等大集月藏經》</bf>云：『若有眾生唯依讀誦，欲求阿耨多羅三藐三菩提者，
是人多喜著於世俗；以世俗故，尚不能調己心煩惱；何能調伏他人煩惱。善男子、善女人，樂著讀誦求菩提者，便有嫉妒，求名利富貴，
高心自是，輕慢毀他；以自高故，尚不能得欲界善根，何況能得色無色界一切善根。又不能得聲聞菩提，何況能得辟支佛道，及無上菩提
。』」
<bf>《蕅益大師全集》</bf>三‧一九六三
生死酬往業凡愚不知
<bf>《諸經要集》</bf>云：「<bf>《華嚴經》</bf>云『人欲命終時見中陰相，若行惡業者，見三惡道受苦，或見閻
羅持諸兵杖，囚執將去，或聞苦聲。若行善者，見諸天宮殿，妓女莊嚴，遊戲快樂，如是勝事。』
<bf>《法句喻經》</bf>云：『昔佛在祇洹精舍為天人說法，有一長者，居在路側，財富無數，祇有一子，其年二十，新取妻未
滿七日，夫婦相敬；欲致後園，（324）上春三月看戲園中；有一奈樹高大好華，婦欲得華，無人取與，夫為上樹乃至細枝，枝折墮地
死。居家大小奔走兒所，呼天哭，斷絕復蘇，聞者莫不傷心，棺歛送還家，啼哭不止。世尊愍傷其愚，往問訊之，長者室家大小見佛，
悲感作禮，具陳辛苦。佛語長者：止者聽法！萬物無常，不可久保，生則有死，罪福相追。此兒三處，為其哭泣懊惱斷絕，亦復難勝，竟
為誰子？何者為親？於是世尊即說偈言：
　　命如華果熟　常恐會零落　已生皆有苦　孰能致不死
　　從初樂愛欲　可望入胞影　受形命如電　晝夜流難止
　　是身為死物　精神無形法　作命死復生　罪福不敗亡
　　終始非一世　從癡愛長久　自從受苦樂　身死神不喪』」
<bf>《大正藏》</bf>五四‧一七七下
苦空無常無我
苦、空，有漏果報四相之二。有漏之果報，為三苦、八苦之性。故云苦。無男女一異等諸實相，故曰空。
（325）苦、空、無常、無我。<bf>《俱舍論》</bf>云：「苦聖諦有四相：一、非常，二、苦，三、空，四、非我。待緣故
非常，逼迫性故苦，違我所見故空，違我見故非我。」<bf>《大乘義章》</bf>曰：「逼惱名苦，苦法遷流，說為無常。苦非我
所，故名為空。空非我體，名為無我。」（見佛學大辭典五一、六）
供佛香華功德
經云：「若有眾生，奉施香華，得十種功德：一者、處世如華。二者、身無臭穢。三者、福香戒香徧諸方所。四者、隨所生處，鼻根不壞
。五者、超勝世間，為眾歸仰。六者、身常香潔。七者、愛樂正法，受持讀誦。八者、具大福報。九者、命終生天。十者、速證涅槃。是
名種施奉香華得十種功德。」
三德秘藏修
<bf>《金光明玄義》</bf>云：「法身、般若、解脫，是為三，常、樂、我、淨，是為德。無二生死為常，不受二邊為樂，具八
自在為我，三業清淨為淨。」
（326）<bf>《佛教大藏經》</bf>七六．九三八
佛知其心軟正無邪，為說偈言：
人當仁義　布施作福　覺識非常　守行經戒　
世間危險　樂少苦多　當自憂身　不宜懈怠
務斷貪欲　致畏之習　生老病死　憂苦之痛
恩愛別離　一切皆苦　是故聖人　求無為道
供養佛者，祇是隨順佛語。今順佛教，修三觀心，即是供養佛。為破五住，得解脫故，即供養法。三諦理和，即供養僧。又眾行心，資觀
智心，即供養佛。觀智心，開發境界，即供養法。境智心和，即供養僧。
<bf>《菩提行經》</bf>護戒品偈云：「
　　持戒為護心　護之使堅牢　此心不能護　云何能護戒
　　念索常執持　繫縛於心象　得離放逸怖　獲一切安樂
　　若能繫一心　一切皆能繫　若自降一心　一切自降伏」
<bf>《大正藏》</bf>三二‧五四五上
引證歎說法德（327）
<pb n="175"/>
<bf>《諸經要集》</bf>云：「<bf>《梵摩喻經》</bf>云：『如來說法聲有八種：一、最好聲，二、易了聲，三、柔
軟聲，四、和調聲，五、尊慧聲，六、不誤聲，七、深妙聲，八、不女聲。言不漏闕，無得其短者。』」<bf>《大正藏》</bf>
五四‧三二上
如佛一時入舍婆提城乞食，有婆羅門，姓婆羅埵逝，佛數數到其家乞食，心作是念，是沙門何以來數數，如負其債。佛時說偈言：「
時雨數數墮　五穀數數成　數數修福業　數數受果報
數數受生法　故受數數死　聖法數數成　誰數數生死」
婆羅門聞是偈已，大聖具知，我心慚愧，取缽入舍，盛滿美食，以奉上佛。佛不受，作是言：「我為說偈故得此食，我不食也。」婆羅門
言：「是食當與誰？」佛言：「我不見天及人能消受是食者。汝安置小草地，若無蟲水中。」即知佛教，持食著無蟲水中。水即大沸，煙
火俱出，如投大熱鐵。婆羅門見已驚怖言：「未曾有也，乃至食中神力如是！」禮佛懺悔，乞出家受戒，漸漸斷結，得阿羅漢道。
<bf>《大正藏》</bf>五四‧四一下
（328）故知佛寶僧福無多少，故說偈言：「
若人愛敬佛　亦當愛敬僧　不應有分別　同皆為寶故」
寒山大師文殊菩薩詩六首
第一首
人生一百年　佛說十二部　慈悲如野鹿　瞋怒似家狗
家狗趕不去　野鹿常好走　欲伏獼猴心　須聽獅子吼
第二首　
貪人好聚財　恰似梟愛子　子大而食母　財多還害己
散之即福生　聚之即禍起　無財亦無禍　鼓翼青雲裡
語你出家輩　何名為出家　奢華求養活　繼綴族姓家
美舌甜唇嘴　諂曲心鈎加　終日禮道場　持經置功課
爐燒神佛香　打鐘高聲和　六時學客春　夜夜不得臥
（329）只為愛錢財　心中不脫灑　見他高道人　欲嫌誹謗罵
爐屎比麝香　苦哉佛陀耶
第三首
可歎浮生人　悠悠何日了　朝朝無閒時　年年不覺老
總為求衣食　令心生煩惱　擾擾百千年　去來三惡道
第四首
何以長惆悵　人生似朝菌　那堪數十年　新蓋凋零盡
以此思自哀　哀情不可忍　奈何當奈何　脫體歸山隱
第五首
千生萬死何時己　生來死去轉迷情　不識心中無價寶　恰似盲驢信腳行
第六首（330）
心神用盡為名利　百種貪婪進己軀　浮生幻化如燈燼　塚內埋身是有無
<pb n="176"/>
　　　⿴口劄：港九住樓僧徒，身心不被財色染，道心日增月進，能有幾人也。
拾得大師普賢菩薩詩一首
出家要清閒　清閒即為貴　如何塵外人　卻入塵埃裡
一向迷本心　終朝役名利　名利得到身　形容已憔悴
況復不遂者　虛用平生志　可憐無事人　未能笑得汝
修般舟三昧見諸佛現前
<bf>《沙論》</bf>云：『得見諸佛，為更有餘法耶？』答曰：『
佛為跋陀婆　所說深三昧　得是三昧寶　能得見諸佛』
（331）跋陀婆羅是在家菩薩，能行頭陀；佛為是菩薩說般舟三昧，名見諸佛現前；菩薩得是大寶三昧，雖未得天眼天耳，而能得見十
方諸佛，亦聞諸佛所說經法。問曰：『是三昧者，當以何道可得？』答曰：『
當念於諸佛　處在大眾中　三十二相具　八十好嚴身
又念諸佛是大願者，成就大悲而不斷絕；具足大慈，深安眾生；行於大喜，滿一切願；行於捨心，捨離憎愛，不捨眾生。』」<bf>《
大正藏》</bf>二六‧六八下
貪瞋心可畏
<bf>《新婆沙論》</bf>云：「若諸眾生，由不護淨故。因內煩惱，感諸外穢。故論頌言：『
世間諸穢草　能穢污良田　如是諸貪穢　穢污諸含識
世間諸穢草　能穢污良田　如是諸瞋穢　穢污諸含識。』」
由毫相無見頂相修因（332）
<bf>《善生經》</bf>云：「次得白毫相，何以故？為菩薩時，於無量世，宣說正法，實法不虛，是故次得白毫光相。得是相已
，次得無見頂相，何以故？為菩薩時，於無量世，頭頂禮拜一切賢聖、師長、父母，尊重讚歎，恭敬供養，是故獲得無見頂相。次第獲得
鹿王端相，何以故？為菩薩時，至心聽法，至心說法，為壞生死諸過咎故，是故次得鹿王端相。」（摘錄）<bf>《大正藏》</bf>
二四‧一○四○上
佛侍病比丘說法得通
時佛洗手，天帝水灌，還復臥之，飲其醫藥，即時除癒，為說經法，即時得道。世尊以偈而讚之曰：「
人當瞻疾病　問訊諸危厄　善惡有報應　如種獲果實
世尊則為父　經法以為母　同學者兄弟　因是而得道」
正念攝心莫染貪瞋（333）
<bf>《雜阿含經》</bf>云：「偈曰：
善關閉諸根　正念攝心住
飲食知節量　覺知諸心相
善男子難陀　世尊之所歎」<bf>《大正藏》</bf>二‧七三下
拾得大師詩偈言：「
我勸出家人　須知教法深　專心求出離　輒莫染貪瞋
大有俗中士　知非不受金　故知君子志　任運聽浮沈」
<bf>《出曜經》</bf>偈曰：「
<pb n="177"/>
欲受一切樂　當捨諸愛欲　已捨諸愛欲　永受無窮樂」
<bf>《大正藏》</bf>四‧六二九下
以慚愧護世間人民
<bf>《大寶積經》</bf>：「佛告四天王，復有二事，以用護法世間人民。何謂為二？（334）一者慚恥從無數劫不應道法。
二者懷愧自責，不深入法救護一切。是為二。」
<bf>《大正藏》</bf>十一‧七三中
由二法出生諸佛
<bf>《沙論》</bf>云：「
智度無極母　善權方便父　生故名為父　養育故為母
一切世間以父母為家，是二似父母故名之為家。有人言：善慧名諸佛家，從是二法出生諸佛，是二則是一切善法之根本。如經中說：『是
二法俱行能成正法。善是父，慧是母，是二和合名為諸佛家。
菩薩善法父　智慧以為母　一切諸如來　皆從是二生。』」
<bf>《大正藏》</bf>二六‧二五中
菩薩戒儀彙集目錄
受苦薩戒儀　　　　　　　　　　　　　　　　　陳─慧思撰
受大乘戒法　　　　　　出毘尼討要　　　　　　唐─道世撰
（335）受菩薩戒法　　　　　　　出發菩提心集　　　　　唐─慧沼撰
授菩薩戒儀　　　　　　　　　　　　　　　　　　唐─湛然述
授菩薩戒儀　　　　　　　出天台菩薩戒疏　　　　唐─明曠撰
　　　　　　　　　　　　沙門明曠刪補
略受菩薩戒法　　　　　　　　　　　　　　　　　唐─澄照讚
受菩薩戒法序　　　　　　　　　　　　　　　　　宋─延壽撰
授菩薩戒儀　　　　　　　出金園集　　　　　　　宋─遵式撰
授大乘菩薩戒儀　　　　　出芝苑遺編　　　　　　宋─元照述
授居家二眾菩薩戒法　　　　　　　　　　　　　　明─智旭撰
授菩薩戒正範　　　　　　通　眾齊受　　　　　　明清─見月撰
授菩薩戒儀　　　　　　　出續藏經　　　　　　　北涼─曇無讖撰
授菩薩戒儀範　　　　　　　　　　　　　　　　　民國─寶一‧倓虛撰
2004/4/12

</file>